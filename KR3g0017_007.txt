# -*- mode: mandoku-view -*-
#+TITLE: 靈臺祕苑
#+DATE: 2019-03-29 21:11:21.908265
#+PROPERTY: ID KR3g0017
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 7
<pb:KR3g0017_WYG_007-1a>¶
　　欽定四庫全書¶
¶
　　靈臺秘苑卷七　　　北周　庾季才　原撰¶
¶
　　宋　王安禮等　重修¶
¶
　　太陽¶
¶
　　總叙¶
¶
　　日者太陽之精而成象光明盛實布照四方出則天下¶
明入則天下晦萬物不能觀其體猶至尊之不可窺踰¶
有人君之象若明王在位羣臣修職天下太平人民豐¶
<pb:KR3g0017_WYG_007-1b>¶
樂則日抱珥重光而陽景輝耀人君有瑕必露其虐以¶
告示焉其所經行謂之黄道常以一晝一夜東行一度¶
經三百六十五日有竒是謂歲周冬至之日日行赤道¶
外二十四度去北極一百一十五度少強為極疾日行¶
一度強自後積疾經八十九日弱至春分日當赤道之¶
中與黄道相交去北極九十一度少強日行一度半自¶
後入赤道其行漸遲經九十四日弱至夏至之日在赤¶
道内二十四度去北極六十七度少強為極遲日弱自¶
<pb:KR3g0017_WYG_007-2a>¶
後益遲經九十四日弱至秋分日復當赤道之中與黄¶
道相交去北極九十一度少強日行一度半外黄道外¶
其行漸疾經八十九日復會冬至之日為一歲盈縮遲¶
疾而有不及周天之數者厯家為歲差矣¶
¶
　　十輝氣¶
¶
　　周禮十輝氣曰祲曰象曰監曰䥴曰闇曰瞢曰彌曰序¶
曰隮曰想𫝊云祲者隂陽之氣浸淫相侵抱珥背璚¶
之屬如虹而短皆為祲象者雲氣成象如赤烏夾日以¶
<pb:KR3g0017_WYG_007-2b>¶
飛之類䥴者日旁氣刺日形如童子所佩之觽監者雲¶
氣臨於日上闇者日月食或曰光脫瞢者瞢瞢不光明¶
彌者白虹彌天而貫日序者氣如山在日上及雲氣作¶
冠珥背璚重叠在日旁如次序隮者暈氣也或曰虹象¶
想者謂氣五色刑想青飢赤兵白喪黑憂黄熟或曰想¶
思也赤氣如人狩之形可想思而知吉㓙推而廣之則¶
曰旁氣象雲物其類既多各隨形色以知吉㓙¶
¶
　　日旁氣¶
¶
<pb:KR3g0017_WYG_007-3a>¶
　　氣黄曲向日為抱當日子孫喜臣下忠鄰國來降黄者¶
土火之子氣横在日上形直微起為戴戴者德也推戴¶
福祐之象主國有喜人臣德至於天則有之　一珥在¶
日傍者為喜兩軍相當軍須和解所臨者喜所在之方¶
無軍則為拜將　兩珥者氣縮小在日左右主民壽考¶
¶
　　珥常扶日如民不失天常　三珥黄白女主有喜黄¶
喜白喪赤兵青疾黑水　四珥天子有子之慶　又氣¶
抱在日上為冠氣主冠帶之象當立侯王建封親戚國¶
<pb:KR3g0017_WYG_007-3b>¶
當有喜　氣小而日下向上曲者為纓為得地之喜¶
氣小半暈在日上日負為得地為喜　在日上為承氣¶
臣承君也又曰日下有黄氣三重若抱名曰承福人主¶
其喜且得地　日未出而上有黄氣如半暈狀白日人¶
君有德令　氣如履在日下為履又曰氣直立在日下¶
亦為履氣主内外寧吉喜氣也　氣如赤曲在日傍類¶
珥而長為提見則有兵　青氣赤横在日上下為楁格¶
鬬之象　長而斜倚日為㦸戈㦸相傷之象　形如背¶
<pb:KR3g0017_WYG_007-4a>¶
中有一枝如山字則為殃君臣不和上下鈌傷　形曲¶
向外為背背叛乘逆之象其下有叛者　長而直立日¶
旁為直其下有自立者　狀類兩直相交為交淫悖之¶
象　凡氣之異黑如龍在日上下乃風雨候　或來冲¶
日或如人卧背日旁者下有反臣青而守日者臣有謀¶
亦戒飲膳扶日亦如之如虎守日者君好禽色若在四¶
時王日者其色充時令者君有憂　赤如牛守日下有¶
兵色赤扶日亦如之又為失地　如馬守日戰則兵傷¶
¶
<pb:KR3g0017_WYG_007-4b>¶
　　如人頭旌旗在日旁者為兵　如人乘依在日下者¶
為天子氣　如人所持如人事日在日下者其下臣叛¶
¶
　　如蛇貫日青則疫及穀傷其下亦有叛者黄為兵黒¶
咎兩赤如死蛇在日下者大飢疫　如交蛇在日旁其¶
下有賊　兩軍相當如布席來掩日其下大戰若偏在¶
日旁其尤甚萬人死　氣如食日臣不忠　相交貫日¶
旁者將不和　有背者其日長㐫　氣漠漠如車馬行¶
走在日下者下有破軍　青色其上下者吉可以出軍¶
¶
<pb:KR3g0017_WYG_007-5a>¶
　　直立或貫日者宮中有鬬　如箭外向日下者不行¶
三月有君出　赤如冬株在日旁者兵起客勝　赤如¶
血光覆日大旱民飢千里如釡鉞在日旁者君憂　赤¶
白青黄色刺日者其分有喪在日旁去疾者無功若停¶
半日者小勝終日者大勝　比雲之異日中有雲如人¶
其下有反者如杵長尺餘來冲日其分君長惡之　如¶
赤青烏在日下賊人有謀　如兩青烏相向日下者人¶
主有憂　如三赤烏啄日兵起　如虎躅在日下大將¶
<pb:KR3g0017_WYG_007-5b>¶
反　日出有雲横截之白色喪黒曰驚三日有雨解之¶
¶
　　日始出及日入而貫之不出三日有暴雨　日始出而¶
隔之下有兵有雨則解　白雲廣二尺在日左右其分¶
國憂　赤雲截之大如杵軍在外萬人死兩軍相營不¶
利先舉　赤雲之占日未出而見於日上君側有佞臣¶
¶
　　如掃來日或兩頭鋭在日旁上下左右不宜先起兵¶
撞日者大戰亡地扶日或曲如輪在日旁名曰提皆為¶
兵失地　曲向日者不出三年有自立者　如躍鷄在¶
<pb:KR3g0017_WYG_007-6a>¶
日上不出三月有兵喪　如鳥夾日飛狀君憂　如虹¶
與日俱出所臨國分有兵喪　青雲夾扶日臣有謀¶
夫暈氣之數猶多天地之氣將交不密未成風雨當為¶
暈氣暈輝榮之象也其别有抱珥背提虹貫有重有貫¶
有日有方有色有戴有道尤為軍事以先有為發先去¶
者為敗暈抱所臨或暈相交其下軍勝則客傷　帝德¶
廣運則隨其時旺色其政頌平則中黄亦隨其所乘之¶
色　信及豚魚邊境歸附内平外成厚德所被則其暈¶
<pb:KR3g0017_WYG_007-6b>¶
色黄及抱珥直承履色黄並為吉慶　暈内珥抱所為¶
謂圍城者内人勝　暈有重抱後有背若戰順抱者勝¶
得地有軍罷師　暈有抱北為順貫暈内在日西西軍¶
勝南北東仝　有軍而日一抱一背為破走抱者順氣¶
也背者逆氣也　抱且雨珥至日而一虹貫之重抱有¶
璚或抱兩珥抱而白虹貫之五者皆順抱擊者勝　兩¶
珥虹貫得二將三虹得三將　重抱有璚兩珥為軍中¶
不和　黄白潤澤内赤外青天子有喜有親來降者不¶
<pb:KR3g0017_WYG_007-7a>¶
戰而敵降軍罷青色將喜赤兵爭白將有喪黑將死¶
暈而珥宮中多事忿爭宜察之在春則天子更令一曰¶
主有謀軍在外三軍有悔　暈抱珥上將軍易　暈而¶
珥如井幹國凶有大兵　交於日上兩將軍易　相敵¶
相當而珥平等俱起色同軍勢相等　色厚潤澤所在¶
之方喜有珥直為破軍　貫至日為殺將　暈有一背¶
有叛者有叛城在東東軍叛三方同又曰暈而背兵起¶
其分失城　背在暈内為分離　青外赤内臣受王命¶
<pb:KR3g0017_WYG_007-7b>¶
有所之　暈上下有兩背無兵則兵入　四背在暈名¶
曰不知有内亂　暈而四背璚其背端進盡出暈外反¶
從内起　暈珥背左右如輞者兵起其分亡地兵滿野¶
而城復歸　有氣如人居暈中不出三日寇入城　暈¶
而有鋭氣如鋒四出者其下亡地　暈而四方均等為¶
力停有缺薄微細所臨者敗四缺在外則軍盡散　氣¶
如死蛇屬暈者大將死不利先舉　暈而有赤氣如戰¶
臨之其下兵起　暈而有青赤氣從中四出者圍中勝¶
¶
<pb:KR3g0017_WYG_007-8a>¶
　　暈不合而有雲如人在外相逆聚者兵戰不勝　暈¶
而有聚雲在外不去者兵起又曰不出三日圍城　暈¶
而有衆雲如羽臨日不去其下有憂　暈而有青貫之¶
有圍城　暈而有雲氣之日隨所向擊之勝　暈而二¶
珥有雲貫之其分多疫　暈而珥在外聚雲在其外不¶
出三日城圍出戰　暈而四背如輞又曰提其國有衆¶
在外有叛臣　暈而有赤雲如輪曲向日為内提内臣¶
叛背日為外提外臣叛　暈而四提有大將出世者¶
<pb:KR3g0017_WYG_007-8b>¶
白虹貫之或暈而虹貫至日順虹所指從貫所擊之勝¶
貫日敗攻城可拔　暈而二白虹貫之有戰客勝　有¶
戰重暈四有五白虹貫從内出外圍城主人勝城不拔¶
¶
　　重暈則攻城圍邑不拔　重暈而白虹貫日圍城客¶
勝　暈而重外清内濁不散軍會聚三重有拔城　半¶
暈有一背一璚或兩旁不合背臣謀不成　暈珥而中¶
有兩背璚戰不勝　交者偏交兩氣相交色青赤如暈¶
或如合背成正直或相貫穿或相背向背為主亂軍内¶
<pb:KR3g0017_WYG_007-9a>¶
不和人主左右有爭者　日交暈無厚薄交爭勢力均¶
厚者勝爭者先衰不勝　若入連環為兩軍兵起爭地¶
至日月則兩軍相向者順以戰勝殺將日在上者亦勝¶
¶
　　若貫日則其下有破軍死將　日有三暈軍分為三¶
暈而中有兩背璚叛從中起不成　暈再重人君有¶
德又曰立侯王色青其下有兵穀貴赤其下蝗蟲旱盜¶
作黄則災在公職不治好起高堂或穀傷兵起白乃其¶
分多風雨民不安而兵興穀貴黑則其災左右用事之¶
<pb:KR3g0017_WYG_007-9b>¶
臣貪財亦為大水民流冬雷夏霜　三重兵起穀貴有¶
傷赤雲貫之其下失地　四重軍敗於野其下有叛臣¶
¶
　　五重女后妃有憂　六重其下失政兵喪　七重則¶
中國弱而外藩盛　八重民亂憂　九重歲荒外番侵¶
¶
　　十重天下亂各以宿分日辰占之　暈而半不暈所¶
在之方軍勝　暈如車輪半暈在外者軍罷　半暈而¶
向四方則對所向之方外番人來入中國　凡半暈再¶
重則國民蕃息歲太和以日宿占國分占　日初出日¶
<pb:KR3g0017_WYG_007-10a>¶
上如昇葢有欲和親者　半暈頭銳則先戰及所指擊¶
之勝　方暈若井幹天下和平若上下聚二背將敗人¶
亡　暈如井垣車輪二國背兵赤白有軍暈黄而不鬭¶
兵來解青黑和解分地色黄土功動人不安又曰風雨¶
時物賤國安色黑有水陰國盛又曰災在用事之臣¶
暈以内為身外為心内赤外青羣臣親外外赤内青羣¶
臣親内　暈且戴國有喜勝戰從大擊之勝得地　暈¶
外有一直臣欲自立青外赤内不成三直亦如之兩直¶
<pb:KR3g0017_WYG_007-10b>¶
有叛者　凡兩軍相當謹候日月暈氣知其所起相當¶
應等者其勢均近疾多有實乆常大澤厚密抱者勝逺¶
遲少無虚薄短少疎背者大破重抱為和親抱多親者¶
益多背為不合和分鬬去為分離相去背於内者離於¶
内背於外者離於外　凡占分離相去赤内青外以和¶
相去青内赤外以惡相去　暈而明乆若内青外赤或¶
内黄外青黑或内青外黄或内白外青内人勝内青外¶
赤或外黄内青内黄外青外人勝　若暈而七日内無¶
<pb:KR3g0017_WYG_007-11a>¶
風雨兵大作不可起衆大敗　暈而明有兵則兵罷無¶
兵則兵起不勝　暈而周而東北遍厚為兵福在方戰¶
勝　暈欲前滅後成者後成面勝　暈於日上將軍易¶
¶
　　日有朝夕暈是謂失地主人必敗　凡暈又以十干¶
占之甲乙為火災丙丁為臣不賢戊巳后族盛庚辛將¶
帥利壬癸臣專政　又以二十八宿占之角大人主憂¶
内有謀以赦除舊亢則大臣憂雨傷稼民疫氐則王者¶
惡之其分兵憂又女后恣房為兵起失位心則王者憂¶
<pb:KR3g0017_WYG_007-11b>¶
尾女后憂將相災箕則宮后相搆國有妖言斗為宰相¶
憂宗廟不安牛則陰國暴兵起女虚兵始后妃惡之虚¶
又為丞相坐罪民飢危則下有喪室則女后或其地有¶
災壁則賢者廢邪佞進奎則下有兵大人憂凶婁則財¶
物空或大臣有咎胃則倉庫之官凶或五穀不登昴則¶
胡趙之君憂陰國失地畢則邊兵動敵有患或多風雨¶
觜則臣有憂參則為飢井多風雨秦分憂鬼則臣受其¶
分有兵柳則廚官災又歲飢星獸疫死周分憂張則寶¶
<pb:KR3g0017_WYG_007-12a>¶
化大起出其下君長凶翼則樂官逐民多疾病軫則王¶
者惡之或兵起　葢日暈之占皆率以暈言之若二十¶
八宿之暈與五色占相似為日宮當詳而用之¶
¶
　　日瑞應¶
¶
　　凡日之應主於君而司陽人君德政皆得則日色精明¶
而揚光揚光者光異於常也　五政不失政令必行陰¶
陽和順則光黄而明　君有盛德朝有善政則行中道¶
躔次不差　君德應上天下和平人君王字日中王字¶
<pb:KR3g0017_WYG_007-12b>¶
也　聖人在位羣臣奉職則乘土而王　其政太平則¶
無色無虧五行之色傋其光耀不止於一也若人君有¶
德天下大豐則有四彗彗者其光芒出入彗也天下大¶
慶一歲再赦則有二彗有封禪之慶則重重有光而其¶
外一重亦謂重光　人福昌有壽則有黄　天下太平¶
則其芒如舉火　外國入貢則有二黄人守之君聖臣¶
賢天下順心則氣龍鳳龜鶴等形圍抱之　人主宮中¶
有喜¶
¶
<pb:KR3g0017_WYG_007-13a>¶
　　日凶變¶
¶
　　日變異狀日出三竿亭口無光日月病又曰黄色無光¶
占侯王病　日未入亭無光日月死　朔日色紫為喪¶
為侯王死　日乆不明上蔽剋塞臣恣而專刑　日過¶
中時無光德政不明也　天下雲盡赤白色無光一月¶
間有兵　日無光四散陰陽皆昏亂君道有陰謀　日¶
失色或赤而無光所臨之下不昌　又曰臣逆君濁日¶
色青則君弱赤則無智黄則君聞喜不與黑則君惡見¶
<pb:KR3g0017_WYG_007-13b>¶
於昏　中有黑子奪天不順之異也　黑氣者亦為日¶
薄皆陰也臣不掩君惡見乃百姓怨而惡君　若乍三¶
乍五則臣下有謀亦曰臣蔽主明　日赤如火光或光¶
如赭色大將戰死　日赤如血其下有喪臣叛國亂齒¶
足其下叛日形如虹其下暴師其下必亂日出如大影¶
照地其宿國亂兩日並出天下有兵無道者亡又曰是¶
謂陽明假主抗衡並起爭其下國亂三日並出不過三¶
旬諸侯爭　象日俱出天下分　若兩軍相當數日並¶
<pb:KR3g0017_WYG_007-14a>¶
行有戰拔城分營以應之　天有妖孽十日同時俱並¶
出　象日者似日之形而非日也　日月鬭者别有假¶
於非常後世始悟惟數可以推算乃云應厯者則不占¶
¶
　　日食¶
¶
　　日為至陽之精人君之象前世儒者以為若君行緩急¶
則日為之疾遲稍距常度乃為月之所掩即陰侵陽猶¶
君臣同道逼迫其主而掩其明君道有失國無善政男¶
子不修陽事陽事不得成或驕佚自用聰明閉塞親戚¶
<pb:KR3g0017_WYG_007-14b>¶
干政臣下專恣上德不宣人民懷怨陰氣奪明而陽不¶
克君不覺悟則日食有咎謫見于天不救則有謀亂之¶
萌　凡日食少半災輕大半災重　食既則國憂君咎¶
其非朔望及交而食或近朔望氣凌迫或無光黄赤匿¶
氣薄暑皆謂之薄其災輕於日食日薄食者人君誅罰¶
不以理奸臣謀兵此謂下凌僭迫而侵其權陰侵陽覆¶
而陰氣盛掩日光其下憂近期一年逺期三年大抵薄¶
與食皆是人君失德之變日食占於君或驗在臣此乃¶
<pb:KR3g0017_WYG_007-15a>¶
君能德而移其咎也　出軍而日食軍傷將亡食既者¶
大人憂其下臣有謀夷兵起所謂前後將大後事又大¶
則食當既宜破陰謀黜邪修邊嚴號令則其災止　若¶
食正旦所謂三朝受朔之辰夏四月而食是謂孟夏純¶
陽之月皆王者惡之　前世得者占於食　又占於分¶
野又占於宿次又占其色又占其所起之方異狀　天¶
氣之差在四時春女喪夏諸侯死秋兵冬相死　以十¶
干占則春庚辛夏壬癸秋丙丁冬戊巳皆下謀上　甲¶
<pb:KR3g0017_WYG_007-15b>¶
乙四海之外不占丙丁江淮海岱戊巳為中州河濟庚¶
辛華山以西壬癸常山以北其下君長當之　在十二¶
時寅卯辰木域也昭謀者司徒也己午未火域也昭謀¶
者乃太子申酉戌金域也昭謀者司馬也亥子丑水域¶
也昭謀者司空也　又十二國占在十二時日出至辰¶
為宋鄭辰至己為楚已至未為秦未至申為魏申至酉¶
為燕酉至戌為代皆期三年其下畏又以十二月占正¶
月四月大臣㓙民病二月大夫死或旱喪三月其分叛¶
<pb:KR3g0017_WYG_007-16a>¶
亦大水五月諸侯死亦為旱六月人主有謀其下分士¶
大臣死七月大水歲惡八月天下有大變兵起期三年¶
九月有自立者不成米大貴十月奸臣在朝十一月其¶
下亡地糴貴牛死十二月天下有兵牛死水災麥不成¶
熟　在二十八宿占在角則王惡之司農之官有憂亢¶
則為下有謀氐則卿相讒諛君后惡之房則王者憂疾¶
大臣專政心則法令有失將相相疑尾則后宮不安戒¶
遊幸或大風折木而飢疫皆作燕地兵喪箕則怒風發¶
<pb:KR3g0017_WYG_007-16b>¶
屋后有災而疫癘行斗乃君后不安將相及其分有憂¶
牛其下有叛兵女則后宮戒巫祝后妃憂疫虚則其分¶
有喪危乃有哭泣室則人主遊幸不節外戚擅權壁則¶
為王者教禮不行陰陽不和男女多傷奎乃魯分㐫宜¶
邊戎婁亦在邊臣或郊祀不謹胃有轉輸之事其分飢¶
疫邊兵作大臣坐罪畢則邊將士亡逺國謀亂獄官有¶
憂觜則臣有謀議宜察主邊之臣參則大臣相譖陰國¶
多事參為井之分臣有謀不成而旱民流鬼為喪或貴¶
<pb:KR3g0017_WYG_007-17a>¶
臣憂天下憂疫桞則宮室不安㕑官憂星當禁兵大臣¶
黜賢者憂或其下兵亂張乃山澤之官災或掌御膳及¶
財庫之官憂翼則王者失禮宗廟不親法官代太常施¶
德令則無咎軫則在主車駕之臣或將相坐法一曰后¶
有喪　又占五色青則弱於任善下生怨患赤則君不¶
隆禮不問學之所致黄則掩善之政白則弱於誅罰不¶
坐仇讎黒則宗廟鬼神失享其所起則從上失其道君¶
當之亦為失君從旁者失於令相當之曰失臣從中者¶
<pb:KR3g0017_WYG_007-17b>¶
内有伏謀　又以色占青則謀者止赤則事成黄則謀¶
者誅白則事覺黒則其謀作從下者為失民又曰失於¶
事將當之又曰皆於貴不在民又占色青則民相譖後¶
有疫疾蟲蝗大旱黄則民失其君後有土工白則民相¶
殘害後有小兵黒則小民多怨後有水災　有大風四¶
方有雲者宰相專權欲叛　地動昧而寒者公侯專恣¶
¶
　　大寒則夷兵動或有暈珥者后妃有謀　四邊有黒¶
雲者臣有盡忠　其妖氣如虹在日上者近臣犯上¶
¶
<pb:KR3g0017_WYG_007-18a>¶
　　如暈鳥夾日者名曰天雞守日后妃有謀如白兎守日¶
民叛謀舉兵　或有二珥四珥而食或有白雲中出以¶
日占甲乙天下有兵丙丁天下疫戊巳有兵喪庚辛下¶
迫上壬癸有土功事　日食之占自十干至妖氣星經¶
各具占驗驗術者宜參考詳察焉¶
¶
¶
¶
<pb:KR3g0017_WYG_007-18b>¶
¶
¶
¶
¶
¶
¶
¶
¶
　　靈臺秘苑卷七¶
¶

# -*- mode: mandoku-view -*-
#+TITLE: 靈臺祕苑
#+DATE: 2019-03-29 21:11:21.886972
#+PROPERTY: ID KR3g0017
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 2
<pb:KR3g0017_WYG_002-1a>¶
　　欽定四庫全書¶
¶
　　靈臺秘苑卷二　　　北周　庾季才　原撰¶
¶
　　宋　王安禮等　重修¶
¶
　　星總¶
¶
　　中宫紫微北極五星其末曰紐星天之樞所謂北辰者¶
也古者以為三光列象隨天而轉而紐星不移自梁祖¶
景爍以儀側定不動處猶在紐星之末一度餘今曰去¶
極者距不動處也以東一星曰太子二星赤明曰帝太¶
<pb:KR3g0017_WYG_002-1b>¶
乙之座也三曰庶子主五行又主後宫之屬四曰后¶
輔所以出度授政而佐萬幾也　北六星曰鈎陳正妃¶
大帝之所居又為大司馬䕶軍又為三公三師勾陳口¶
中一星曰天星大帝主御羣靈執萬神圗所謂耀魄寳¶
是也　上十六星華盖其七曰盖其九曰杠所以覆蔽¶
大帝之座　上九星曰傳舍近河賓客之館亦為驛亭¶
¶
　　前六星曰閣道逰幸别宫之路從紫宫至河其神所¶
乗亦所以捍難滅咎又曰王良旗亦曰紫宫旗所以旌¶
<pb:KR3g0017_WYG_002-2a>¶
蔽帝座也盖下五星曰五帝座集議之所宸扆之居¶
杠東六星曰六甲所以出入省察布政教而敬授民時¶
分隂陽而紀節候　陳東四星曰女御又妻之象也座¶
東南五星曰天柱象緯也太子東五星曰尚書主詔謀¶
出納故有尚書之象太子南二星曰隂徳主施惠賑濟¶
又東南二星曰天理刑獄之官　近尚書一星曰柱下¶
史　以北一星曰女史主記禁傳漏婦人之微者漢之¶
侍史也　其外十五星垣牆也一曰天營一曰旗星又¶
<pb:KR3g0017_WYG_002-2b>¶
曰長垣東八西七東西布列環衛之臣主出命度中間¶
南向如門者閶闔也東蕃近門一星曰左驂樞次上宰¶
少宰次上弼少弼次上衛次少衛又少丞其門西近一¶
星曰右驂樞次少尉次上輔少輔次上衛少衛次上丞¶
南門六星曰天床解息休之寢舍也門外右樞西一星¶
曰天乙大帝之臣也承天運化治十二將司戰鬭之吉¶
凶　以西一星曰太乙天帝之神主承天運化使十六¶
神知風雨水旱兵革饑饉疾疫灾害　少尉南二星曰¶
<pb:KR3g0017_WYG_002-3a>¶
内厨主宫中飲膳之事　少輔東北六星曰天厨主盛¶
饌　近少尉九星如鈎星主輿輦車飾　天厨東南七¶
星曰扶筐盛桑之器為后妃桑蠶之事　北斗并輔八¶
星在太微北七政之樞機隂陽之元本運乎天中臨制¶
四方故有常輦車之象建四時均五行為號令之主故¶
有人君之象一至四為魁曰旋璣五至七為柄曰玉衡¶
初一天樞正星陽徳天子之象天主日為秦次天旋法¶
星隂刑女主之象主月為楚次天機金星為人主禍害¶
<pb:KR3g0017_WYG_002-3b>¶
主火為梁次天權曰伐無道主水為呉次玉衡殺星為¶
文昌為中央音助四旁殺有罪主土為趙次闓陽危星¶
為律主天倉五谷主土為燕次摇光部星亦曰應星為¶
吕輔星附于闓陽佐斗以成功有成相之象主齊魁中¶
四星曰天理貴人之牢執法之官　魁上三星曰三師¶
三公太師等象主宣政化而和隂陽　魁前六星曰文¶
昌主集計天下事務天之六府也近階一星曰上將大¶
將軍建威武次曰尚書正左右次曰貴相太常卿理文¶
<pb:KR3g0017_WYG_002-4a>¶
緒次曰司禄司中司𨽻賞功進士次曰司命司怪太史¶
主滅咎次曰司空大理佐寳北六星曰内階大帝升降¶
之階　傳舍西北八星曰八谷一稻二黍三大麥四小¶
麥五大荳六小荳也七粟八麻以候歲之豐歉　近王¶
良一星曰策主執御䇿天子僕也　天牢六星在旋西¶
䋲愆禁貴人之牢也魁西南一星曰勢内侍之官助宣¶
王命　斗南一星曰天相乃宰相之象　次西一星太¶
陽守大丞相之象主戒不虞設武備也　杓南三星曰¶
<pb:KR3g0017_WYG_002-4b>¶
三公太尉司空司徒象也奉宣徳化燮理隂陽佐樞機¶
也　杓東三星曰天槍在紫宫又天之武備所以禦難¶
也　次東五星曰天棓天子先驅也主忿爭刑罰藏兵¶
禦難非常也其外布為列舍¶
¶
　　右紫微垣¶
¶
　　十星曰太微在翼北天子之庭五帝座十二諸侯之府¶
主于衡衡平也又為天庭理法辭監計授徳列宿受符¶
諸神考節舒情稽疑也其外蕃九卿也東西蕃各五星¶
<pb:KR3g0017_WYG_002-5a>¶
南蕃中三門曰端門東曰左執法廷尉之象西曰右執¶
法御史大夫之象執法所以刺舉凶奸也左執法門東¶
曰左掖門右執法西曰右掖門東蕃東近執法曰上相¶
其北東太隂門也次曰次相中華東門次曰次將其北¶
東太陽門也次曰上將所謂四輔也西蕃近右執法曰¶
上將其北西太隂門也次曰次將其北中華西門次曰¶
次相其北西太陽門也次曰上相四輔也内屏四星在¶
右執法旁在端門内所以擁蔽内帝庭主刺舉也　五¶
<pb:KR3g0017_WYG_002-5b>¶
帝座五星中曰黄帝含樞紐東曰蒼帝靈威仰南曰赤¶
帝赤熛怒西曰白帝白招炬北曰黑帝叶光紀　北一¶
星曰太子帝儲也　一曰幸臣見親愛之臣侍太子也¶
¶
　　一曰從官侍臣也　中一星曰謁者主贊賓客釋疑¶
惑　次三公三星内附朝㑹之所居也為輔弼之臣¶
東三星曰九卿内佐天子而治萬事其在官九寺卿¶
又五星曰五諸侯内侍天子之國主刺奸邪　郎位十¶
五星在帝座東北守衛之司依烏郎府也漢光禄三省¶
<pb:KR3g0017_WYG_002-6a>¶
是其職也　又東北七星曰常陳宿衛虎賁之士所以¶
設強毅也　東北一星曰郎將所以為武備主宿衛之¶
官　西上一星曰虎賁侍衛之武士也(自太㣲至此元本在平星之下)¶
¶
　　三台六星在軒轅上兩兩而居起文昌抵太微一曰¶
天柱三公之位主開徳宣符也近文昌二星曰上台為¶
司命主夀次二星曰中台為司中主宗室東二星曰下¶
台為司禄主兵所以昭德塞違也三台為天階又曰太¶
乙躡以下上階上星天子下星女后中階上星公侯下¶
<pb:KR3g0017_WYG_002-6b>¶
星卿大夫下階上星為士下星為庶人所以和隂陽而¶
理萬物也　中台北一星曰大中尊貴戚也(三台大尊元本在東¶
甌下)　翼北三星曰明堂布政之宮西北三星曰靈臺觀¶
臺也專察妖祥(二星元本右翼下)左角少東四星曰長垣主邊¶
戍城邑　次北四星曰少微為處士又為大夫亦女后¶
之象及太史博士之官一曰主衛掖門第一星處士第¶
二星議士次博士次大夫(長垣元本在少㣲酒旗下)¶
¶
　　右太微垣¶
¶
<pb:KR3g0017_WYG_002-7a>¶
　　天市垣東西各十一星西列于氐東入于斗在房心東¶
北國市也民象交易之所東垣南第一星宋南海燕東¶
海徐呉越齊中山九河趙魏西南第一星曰韓楚梁巴¶
蜀秦周鄭晉河間河中　垣南門近東六星曰市樓也¶
市有也主市賣交易律令制度市樓西二星曰車肆¶
百貨貿易之肆帝座一星在天市中北天之庭也神農¶
之所居　帝座西南四星曰宦者侍主之近臣也帝座¶
東南一星曰候星輔弼之臣也主伺候隂陽　又東南¶
<pb:KR3g0017_WYG_002-7b>¶
二星曰宗正司宗室之官也　其正東四星曰宗人主¶
錄親疎享祭祀　其北二星曰宗星主宗支逺近也¶
北二星曰帛度主度量買賣貿易　西四星曰斛主度¶
量分銖之數　北五星曰斗主斗量也　斛西二星曰¶
列肆主貨金玉璇璣　天紀九星在天市上主理寃訴¶
為萬物之紀綱九卿之象　上三星曰女床御女侍從¶
也(天紀女床元本在龜下)梗河東九星曰貫索一曰連營一曰天¶
牢賤人牢也横列七星曰七公主議政化以見善惡¶
<pb:KR3g0017_WYG_002-8a>¶
三公之象(貫索七公元在西咸下)¶
¶
　　右天市垣¶
¶
　　角二星左為天田右為天津主刑理其南為太陽道右¶
為天門為將主兵其北為太隂道為天闕其内為天庭¶
七曜之所行黄道經其中盖天之三門猶房之四表也¶
日月之行黄道黄道所經為天闕或曰天階三光之庭¶
房與東井天街天闗南北河其說畧同然黄道歲久遷¶
變占天者當察其所在而詳審焉角為壽星蒼龍角也¶
<pb:KR3g0017_WYG_002-8b>¶
主造化飛龍之所星明盛布東方蒼龍角亢也其間二¶
星名曰平道主除道路平道路之官也¶
¶
　　西一星曰進賢主卿相舉賢能　右角北二星曰天田¶
畿内之田亦為籍田主疆界　天田北三星曰右攝提¶
(說見亢宿)又北三星曰周鼎主流亡國之神器也秦無道周¶
鼎淪於泗水其精應于上　左角南二星曰天門朝聘¶
待士之所又南二星曰平星主執法平刑以興獄　陽¶
門二星(說見亢宿下)　南二十九星曰庫樓藏兵之府也彎¶
<pb:KR3g0017_WYG_002-9a>¶
曲者為庫西南四星方斜者為樓其十五星三者相聚¶
柱也中四小星衡也又中大者陳兵　南二星曰南門¶
天子之外門主守兵禁　亢四星總理天下卿大夫之¶
法治猶尚書又主病又為疏廣　六星亢池(説見氐宿下)¶
上一星大角在攝提間為天之紀綱棟梁天王座也¶
天田北三星曰右攝提主建時節問禨祥左亦如之(攝提¶
元在天田下)　兩攝提各三星夾大角直斗柄之南　上三¶
星曰帝席北三星曰梗河又西北一星曰招摇北一星¶
<pb:KR3g0017_WYG_002-9b>¶
曰天戈(並說見氐宿下)　亢南七星曰折威主斬殺以斷軍獄¶
¶
　　其南二星曰頓頑主考察囚情治獄官也　陽門二¶
星主執兵器以戍邊(陽門元在平星下)　氐四星休解之所后¶
妃之府也前二星曰適後二星曰妾又為天根主宫室¶
正妃　東北二星曰天乳主飴饋之事　六星亢池主¶
舟濟渡(亢池元在亢宿下)上三星曰帝席宴樂獻酧之所　北¶
三星曰梗河一名天鋒亦名天楯主矛鋒以備不虞亦¶
主冦兵乂為䘮事　又西北一星曰招摇主矛盾及冦¶
<pb:KR3g0017_WYG_002-10a>¶
兵　北一星曰天戈主匈奴(以上元並在亢宿下)　氐南三星曰¶
陣車主兵革之事　又南二十七星曰騎官　南三星¶
曰車騎主部列行陣車騎之事　房四星為眀堂布政¶
之宫亦四輔也上將次次將次次相所以理隂陽正教¶
化南二星君位北二星夫人位又為四表中間黄道所¶
以行為天衢又為天闕南間曰陽環其南曰太陽北間¶
曰隂環其北曰太隂亦曰天廐又為天駟亦曰天馬主¶
車駕南一星曰左驂次左股次右股次右驂主開閉蓄¶
<pb:KR3g0017_WYG_002-10b>¶
藏之所　房北星東南二小星曰鈎鈐附于房天之管¶
鑰主開閉蓄蔵輔弼之象　以東北一星曰鍵閉主管¶
鑰開閉之事　北四星曰西咸以防淫泆房之户也¶
梗河東九星曰貫索横列七星曰七公(貫索七公并說見天市垣)¶
道前一星曰日所以昭明令徳太陽之精也　其西南¶
二星曰天輻主鑾駕乘輿之事　房下二星曰從官主¶
醫巫病疾禱祝之事　其南十二星曰積卒(說見心宿下)¶
心北四星曰東咸占如西咸　又北二星曰罰主罰之¶
<pb:KR3g0017_WYG_002-11a>¶
事　心三星天王之正位為大辰主賞罰中央曰眀堂¶
天子也前星曰太子後星曰庶子　東咸罰(說見房宿下)從¶
宿南十二星曰積卒掃除不祥軍卒衛士之象(此元在從官下)¶
¶
　　尾九星曰九子星所謂昇龍之尾盖隂陽之交泰風¶
雨之乘興上第一星后也次三星夫人也其次嬪妾為¶
后妃之宫府又主君臣　神宫一星在尾西第二星傍¶
為附座解衣之内室也　其南五星曰龜主贊神明定¶
吉凶龜卜也　天紀女床(說見天市垣)　南四星曰天江主¶
<pb:KR3g0017_WYG_002-11b>¶
太隂　後一星曰傅說傅說巫祝之官主祝神靈以祈¶
繼嗣　東一星曰魚主雲雨風氣　箕四星亦曰天津¶
亦曰天鷄後宫之府嬪妃之象又主八風又主口舌蠻¶
夷將動先表箕焉　箕舌前一星曰糠粃以給豢養¶
天籥(說見斗宿)箕南三星曰杵主舂以給庖厨¶
¶
　　右東方七宿¶
¶
　　南斗六星元龜之首亦為天廟宰相之位主褒賢進士¶
禀授爵禄故斗為量器所以斟酌而授爵也又曰兵亦¶
<pb:KR3g0017_WYG_002-12a>¶
曰天機南二星曰魁庫樓天梁也中二星相也天府建¶
杓也初曰北庭又曰天闗又曰鈇鉞主呉主君夀次㑹¶
稽次丹陽次豫章次廬江又次九江　南一星曰農丈¶
人為老農主稼穡農正之官也　又南十四星曰鼈主¶
族魚蟲　斗東北六星曰建一曰天旗天之都闗也為¶
謀事為天鼔為天馬上二星為庫中二星市鉄鎻也下¶
二星為旗其間三光之道向者七曜冬至起于此是以¶
司之　狗二星前主守禦　天鷄二星主伺候察時節¶
¶
<pb:KR3g0017_WYG_002-12b>¶
　　南二星曰狗國主三韓鮮卑烏桓獫狁之屬　東十¶
星曰天淵為天泉天海太隂主灌溉之事　天弁九星¶
武官之長也　織女漸臺輦道(並說見牛宿)奚仲(說見女宿)　八¶
星曰天籥(一曰在南斗柄西箕北)主開閉鑕籥也(元在糠下)　牽牛六¶
星為天闗梁主犧牲亦曰天鼔主四足蟲其大星牛星¶
上一星道路次二主闗梁次三星主南越　東三星曰¶
羅堰主瀦蓄灌溉之事亦為拒馬　南九星曰天田畿¶
内之田亦主農器　北四星曰天桴主刻漏桴鼔之事¶
¶
<pb:KR3g0017_WYG_002-13a>¶
　　上三星曰河鼔主軍鼔鈇鉞一曰三武中央大星大¶
將軍左右星左將軍右北星右將軍皆以守險拒難也¶
¶
　　東北九星曰左旗西南九星曰右旗皆天之旗鼔為¶
經表主音聲設險以知敵謀　織女三星(一曰在河北天紀東)主¶
𤓰果絲綿珍寳　漸臺四星(一曰在織女東足)臨水之臺主晷¶
漏律吕旁五星曰輦道(一曰在漸臺織女東北)人君嬉逰之道(織女¶
漸臺輦道元在天弁下)　九坎九星在諸國南主溝渠之事以主¶
水旱　須女四星賤妾之稱婦職之卑者又為天之府¶
<pb:KR3g0017_WYG_002-13b>¶
藏掌環佩帛布列后妃御服婦功之域　其北曰璃珠后¶
宫之府藏主天下后妃環佩之飾　敗𤓰五星主𤓰¶
果　瓠𤓰五星天子之果園亦主𤓰果又主后宫隂謀¶
之事　天津九星一曰天江主四瀆津梁所以度神道¶
四方也　輦東道四星曰奚仲主車正(元在輦道下)　諸國¶
合十六星趙二星在天田東南越一星在趙南周二星¶
在羅堰東南齊一星在越東鄭一星在齊東楚一星在¶
鄭東北秦二星在周之東燕一星在鄭之東南魏一星¶
<pb:KR3g0017_WYG_002-14a>¶
在楚東北代二星在秦東晉一星在燕東韓一星在晉¶
北各主地東甌在晉北亦主其地　璃瑜天壘城(說見虚宿)¶
¶
　　天錢(說見危宿)　虗二星冢宰官也主北方祭禱祝又主¶
死䘮哭泣亦主風雨　東二星曰司命主刑罰生算死¶
䘮之事　北二星曰司禄主增益年徳官禄食料之事¶
¶
　　東北二星曰司危主驕溢以正下又主臺榭死䘮之¶
事　又北二星曰司非司過失司命而下皆置官也¶
壘壁陣(說見室宿)　虚南二星曰哭主哭泣死䘮　又盖屋¶
<pb:KR3g0017_WYG_002-14b>¶
南二星曰泣主墳墓倚廬哭泣之事(元在盖屋下)　諸國東¶
三星曰璃瑜璃圭衣瑜玉飾婦人之服　又十三星曰¶
天壘城主鬼方北夷也(此三者元在諸國下)　壘壁陣其南四星¶
曰敗臼主敗亡灾咎(舊在羽林軍下)危三星天府也一曰天市¶
主宗廟宫室又主營造受藏之事　墳墓四星為附座¶
主兆域死䘮哭泣之事北宫真武　虚危東南四星虚¶
梁主靈廟祀禱之事　天津旁近河七星曰車府近河¶
車輿之府亦其官為客館舍　南五星曰人星一曰三¶
<pb:KR3g0017_WYG_002-15a>¶
卧星主萬民亦主處夜淫佚　又四星曰臼上三星曰¶
杵皆主㫪軍糧也　危南二星曰盖屋主治屋之官也¶
¶
　　又南二星曰泣(說見虚宿)　諸國東北十星曰天錢錢帛¶
所聚軍之府藏也(元在天壘城下)　離宫其北六星曰造父主¶
御馬亦其官也(元在離宫下)　營室二星天子之宫也一曰¶
直宫一曰清廟為軍梁之府又主土工　離宫六星兩¶
兩而居在室上為附座天子别宫也主假藏休息滋幸¶
之所　其北六星曰造父(說見危宿)　次二十二星曰騰蛇¶
<pb:KR3g0017_WYG_002-15b>¶
北方水蟲主風雨　又南六星曰雷電主雷電　西南¶
二星曰土公吏訣備過失主土之官　又南五星曰霹¶
靂西南四星曰雲雨(並說見壁宿)　壘壁陣西抵虚宿東近¶
壁宿下天軍營也(元在司非下)羽林軍四十五星在室南三¶
三而居市在壘壁陣南主天軍翊衛之象　其南四星¶
曰敗臼(說見虚宿)上一星曰師門主師門候兵天庫之蕃落¶
¶
　　斧鉞在師門南主行誅拒難斬伐姦謀　天綱一星¶
主武帳戈綱壁東八星曰八魁主設機穽張羅禽獸之¶
<pb:KR3g0017_WYG_002-16a>¶
官也(元在土公下)　東壁三星圗書之官又主土功　其北¶
十星天廐主馬廐亦具官今之驛逓也　北五星曰王¶
良(說見奎宿)　南二星曰土公主營造及稼穡起土之官¶
又東八星曰八魁(說見室宿)　又室南五星曰霹靂主陽氣¶
大盛擊萬物　西南四星曰雲雨主雲澤(此二者元在上公吏下)¶
¶
　　又奎南五星曰鈇鉞乃芟刈之具斬芻以種也(元在土司¶
空下)¶
¶
　　右北方七宿¶
¶
<pb:KR3g0017_WYG_002-16b>¶
　　奎十六星曰天豕一曰封豕天之庫主兵所以禁暴横¶
也又主溝瀆其西南大星曰天豕目亦曰大將　其上¶
一星曰附路閣道之便道路　天廐北五星曰王良御¶
車之事主駕車馬又為天橋主津梁又主風雨兵革之¶
事(元在天廐下)　婁北一星曰軍南門主禁入以防盗詐軍¶
營之南門也(元在左右更下)　奎南七星曰外屏主障蔽惡穢¶
遮擁天溷　南七星曰天溷溷養之所　又南六星曰¶
天倉(詳見婁宿)　次一星曰土司空主水土功利之官　又¶
<pb:KR3g0017_WYG_002-17a>¶
官五星曰鈇鉞(說見室宿)　又東曰天庾(說見婁宿)　婁三星為¶
天獄主牧養犧牲以給郊祀亦為興兵聚衆　東西各¶
五曰左右更左主仁智陂澤林藪小虞之官右主禮儀¶
牧養為牧師之官　北一星曰軍南門(說見奎宿)　北十一¶
星曰天大將軍用武兵之官中大星將其小星吏左右¶
星為旗　又天溷南六星曰天倉主藏五谷以待邦用¶
亦倉官　又鈇鉞東三星曰天庾積谷之所(二者元在天溷鈇鉞¶
下)　胃三星天之厨藏主倉庫五穀之府也又主討捕¶
<pb:KR3g0017_WYG_002-17b>¶
誅殺之事　北八星曰太陵主陵墓䘮死積京也中一¶
星曰積屍陵中墓也亦曰積京　昴北與大陵分勢九¶
星曰天船主舟棹水旱之事中一星曰積水候水灾(此元¶
在礪石下)　天阿天隂(說見昴宿)　逺胃十三星曰天囷主給御¶
廪之繁盛百庫之儲蓄　芻藁(說見昴宿)　畢柄西星曰¶
天廪御廪也主蓄九谷養犧牲以給祭祀養膳之事(元在¶
月星下)　昴七星天子再月主西方主獄事又主䘮旄頭¶
胡星也昴畢之間為街　北六星曰卷舌主言語樞機¶
<pb:KR3g0017_WYG_002-18a>¶
之事讒佞之候　中一星曰天讒主䜛佞及醫巫　東¶
南四星曰礪石主磨礪鋒刃亦主阿候眀兵律盖百工¶
之事　天船積水(說見胃宿)　昴東一星曰月太隂蟾蜍女¶
后大臣之衆主刑及死䘮事　昴西北一星曰天阿類¶
天髙主察候山林妖變　西南五星曰天隂私潜謀之¶
事從天子亦為戈獵臣也(此二者元在大陵下)　天廪(說見胃宿)　又¶
十六星曰天苑(一曰在昴畢南)養禽獸之所亦其官也　天園¶
(說見畢宿)　天苑西六星曰芻藁以給牛馬之用(元在天囷下)¶
¶
<pb:KR3g0017_WYG_002-18b>¶
　　畢八星為猂車主戈獵邊兵所以備敵冦　附耳一¶
星在畢左股下為附座主聽得失伺愆邪察不祥　又¶
二星曰天街主道路天門之外街為國界隂陽之所分¶
三光之正道街南為華夏街北為絶塞　南八星曰天¶
節主郎將奉使也　南九星曰九州之殊口主逺方通¶
俗傳驛之官　東五星曰五車柱各三星一曰天泉一¶
曰天林一曰天榆天子車舍五帝座也主産五稼以候¶
豐儉西大星為天庫神又曰令尉主太白秦雍豆也東¶
<pb:KR3g0017_WYG_002-19a>¶
北一星曰天獄神曰風伯主辰星幽燕趙稻也東南六¶
星曰天倉神曰雨師主歲星徐魯衛麻桑也東南星曰¶
司空神主填星主荆楚黍禾也西南星曰卿神曰豐隆¶
主熒惑韓魏麥也　車中五星曰天潢又曰潢天池也¶
主河梁津渡之事　北三星曰咸池魚囿主陂澤池沼¶
魚鱉鳬鴈之事　五車南六星曰諸王主宗廟所以蕃¶
屏王室審察諸侯　又南四星曰天髙主望八方雲氣¶
觀臺之象　參西北九星曰參旗天子之兵旗所以尊¶
<pb:KR3g0017_WYG_002-19b>¶
君之進退也　又南九星曰九斿一曰天旗天號也司¶
弓弩變候之候以滅不虞　觜北一星曰天闗日月之¶
行為天門主闗閉防道路之事(此元在觜下)　又天苑之南¶
九星曰天園囿也掌蔬菜之官(元在天苑下)觜三星三軍¶
之候行軍之府藏主褒□收歛萬物　天闗(說見畢宿)　井¶
西四星曰司怪主諸灾變而候祥異(元在四瀆下)　車東九¶
星曰座旗主旗表尊卑(元在五諸侯下)參十星一曰參伐一曰¶
大辰又曰天市又曰鈇鉞又曰天獄主殺伐權衡所以¶
<pb:KR3g0017_WYG_002-20a>¶
平理又主邊城九譯參為白獸之體中横列三星三將¶
也其肩東北左肩西北右肩為左右將足左為後將軍¶
右為偏將軍故占參以應七將中三小星曰伐天之部¶
御也主戎狄之國　右足旁四星曰玉井主水泉給尉¶
用也　又南四星曰軍井營之井給師徒也　南二星¶
曰屏以蔽天厠　屏東四星曰天厠主圓溷疚病之事¶
¶
　　南一星曰天屎主糞穢　丈人子孫(並說見井宿)¶
¶
　　右西方七宿¶
¶
<pb:KR3g0017_WYG_002-20b>¶
　　井八星天之南門為亭侯之所黄道之所經三光之正¶
道主水衡法令中平之事　鉞一星附井前為附座主¶
伺候奢淫而斬之南四星曰水府水官也主隄防溝瀆¶
之事　又南四星曰四瀆江河淮濟之精西司怪(說見觜宿)¶
東北五星曰五諸侯一曰帝師二曰帝友三曰三公四¶
曰博士五曰大史决斷疑獄戒不虞理隂陽察得失¶
座旗(說見觜宿)井東三星曰天樽樽器也主盛饘粥以給貧¶
餒　又東四星曰水位主水衡　北三星曰北河與南¶
<pb:KR3g0017_WYG_002-21a>¶
河夾東井為南北孤戍亦曰隂門　又曰胡門為除户¶
北戍自首陽臺而北負微垣而東抵濊貊鮮以為北紀¶
為隂國自戍北主攻伐之政　北一星曰積水供酒用¶
之官也所以給酒食政　東南一星曰積薪主外厨烹¶
飪之事　東北四星曰爟(說見鬼宿)　南三星曰南河與北¶
河為相戍南河為戍也一曰陽門一曰鉞自𢎞農函谷¶
絶江漢南達五嶺循障而東西抵越嶲東甌兩戍之間¶
得山河分陜之限是為帝闕七曜之常道亦為天街南¶
<pb:KR3g0017_WYG_002-21b>¶
紀為陽國主禮樂之政　西南二星曰闕丘兩觀也所¶
以布象緯列尊卑也　軍市十三星在邱西如天錢天¶
軍貿易之市也市中一星曰野鷄精主之變怪野外之¶
郊政以虞伏奸也　東南九星曰弧矢外矢弓也一星¶
矢也常屬天狗狼星隂謀備盗賊　又東南曰天社(說見¶
鬼宿)　又參東南一星曰狼為野將主盜賊侵掠次東北¶
曰天狗(說見鬼宿)天稷(說見星宿)　西南一星曰老人主夀考常¶
以二分候之春夕沒于丁秋晨見于丙又曰南極者非¶
<pb:KR3g0017_WYG_002-22a>¶
樞極盖其所屬在于極南近北　天屎南二星曰丈人¶
主壽考哀孤獨人之象　東二星曰子主孝愛侍　又¶
東二星曰孫占如子(以上三者元在天屎下)　鬼四星主觀明察¶
奸天目也中一星曰積尸又曰鈇鑕主䘮門祀誅斬鬼¶
東南星主積馬東北星積兵西南星積布絹西北星積¶
金玉　井東北四星曰爟主四時變入烽燧之官也(元在¶
積薪下)　又弧矢東南六星曰天社土地之主社神也勾¶
龍之精上為此星又主禱祀之官(元在弧矢下)　次狼東北¶
<pb:KR3g0017_WYG_002-22b>¶
七星曰天狗主守禦吠則應之(元在狼下)　柳南六星曰外¶
厨天子之外厨主烹宰以給宗廟　又東南一星曰天¶
紀主知禽獸齒醫獸也(此二者在柳星下)　柳八星亦曰天相¶
又為鳥啄又為天庫天之厨官主庖厨烹祀燕飲之事¶
亦主雷雨土功　外厨天紀(並説見鬼宿)　軒轅右角太民¶
西南三星曰酒旗主饗宴酒食之事亦為酒官之旗幟¶
也(元在右角下)　星七星天都也為朱雀頭文明之紵羽儀¶
之所主衣裳文繡又主急兵盜賊　又北十七星軒轅¶
<pb:KR3g0017_WYG_002-23a>¶
一曰東陵一曰權主雷雨之神黄帝之神黄龍之體后¶
宫之像后妃之宫主内政以弼太微其南大星少后也¶
南小星女御也左一星少民少后之宗右一星太民太¶
后之宗次北一星夫人也屏也上將也北一星妃也次¶
將也餘皆次妃之屬軒轅為權太㣲為衡南宫朱雀權¶
衡也　酒旗(說見柳宿)　長垣少微(說見太垣)　東三星曰天相¶
大臣之象亦御府官也　中台東南曰平星執法平罪¶
之官也(元在中台下)中社東南五星曰天稷之神也又曰農¶
<pb:KR3g0017_WYG_002-23b>¶
正(元在天狗下)　張六星主朝服之制又曰六星主珍寳宗¶
廟服用及衣服飲食賞賚之事中四星又主輔(臣)也¶
張南十四星曰天廟主祭祀天子之廟　東甌(說見翼宿)¶
三台太尊(並說見太微垣)　翼二十二星天之樂府亦主逺方¶
賓客淮海之賓　眀堂靈臺(並說見太㣲垣)　次天廟東南五¶
星曰東甌南越蠻夷之星也(元在天廟下)軫四星輔相之臣¶
也軫主車騎又主任載及風雨死䘮之事出入皆占之¶
¶
　　左右轄二星左轄為同姓右轄為異姓主侯王長沙¶
<pb:KR3g0017_WYG_002-24a>¶
一星在于軫中長沙主夀命　東七星曰青丘南方蠻¶
夷之國　西二星曰天門天子之軍門也　南四星曰¶
土司空主界城人民之事　其直南三十二星曰器府¶
樂府也¶
¶
¶
¶
¶
<pb:KR3g0017_WYG_002-24b>¶
¶
¶
¶
¶
¶
¶
¶
¶
　　靈臺秘苑卷二¶
¶

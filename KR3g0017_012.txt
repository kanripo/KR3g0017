# -*- mode: mandoku-view -*-
#+TITLE: 靈臺祕苑
#+DATE: 2019-03-29 21:11:21.936714
#+PROPERTY: ID KR3g0017
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 12
<pb:KR3g0017_WYG_012-1a>¶
　　欽定四庫全書¶
¶
　　靈臺秘苑卷十二　北周　庾季才　原撰¶
¶
　　宋　王安禮等　重修¶
¶
　　北方七宿(中外官附)¶
¶
　　斗宿¶
¶
　　斗宿距西第三星去極一百十九度　星明則太¶
平而主夀　不明失次芒角動搖則國失忠臣民¶
多怨兵起　暗而離析君臣俱禍　月犯風雨不¶
<pb:KR3g0017_WYG_012-1b>¶
時臣將出不測死女后憂　在其宿有變臣更主¶
令又為易相近臣死　入魁大臣太子辱宫中有¶
賊一嵗三入有赦　木星入犯守皆為赦　犯則¶
又為火臣逆憂守乃占同而大臣受封　經其宿¶
得度而色光明潤澤國昌嵗豐　若有變失節其¶
分憂　火星干犯丞相有事有赦破軍殺将道路¶
不通多火灾暴兵作　守之為賊亂及兵旱火糴¶
貴　若久之灾其内之外有謀吳分兵起　土星犯¶
<pb:KR3g0017_WYG_012-2a>¶
守先水後旱　又曰守之國多義士大臣有黜　乆守¶
其分福或臣動入中貴人相死　金星犯守為兵　又¶
守則戮臣叛入乃天下受爵禄將相黜或有逆謀外國¶
使來　水星犯守之臣謀其分兵饑　守則斧鉞用水¶
災穀傷　客彗孛干犯王者有病諸侯不通下謀上易¶
政　客星出使人之諸侯　色青為憂赤兵黄土工白¶
䘮黑㐫　入則外國來降獄官入疾五穀不成民相攻¶
多盗諸侯謀宫廟火及兵憂　犯則其下必亂　守則¶
<pb:KR3g0017_WYG_012-2b>¶
盗興五穀　彗孛出入臣下謀亂圖議其分亂　流星¶
出之則赦使出也　色赤或如火色炸皆大臣死　入¶
則蠻夷來貢大臣來賀　犯則宰相憂氣之入蒼白多¶
風赤則旱或兵起宫廟憂火　白為雨　黑則廟有憂¶
若掩主病宜赦解之　黄白潤澤諸侯客來朝出則使¶
諸侯¶
¶
　　建星¶
¶
　　建星距西星去極一百一十二度入斗四度　若星動¶
<pb:KR3g0017_WYG_012-3a>¶
則民勞　月五星干犯大臣相謀　木水火守之諸侯有¶
謀嵗水民饑　貴人死　五星守在陽田宅賤　金則¶
外國使來　客彗孛干犯上失道不納忠賢士逃　又¶
曰客星守之道不通多盗　流星入之天下謀　赤色¶
者昌犯王道不寧¶
¶
　　天弁¶
¶
　　天弁距西星去極九十九度半入斗初度　明萬物興¶
¶
　　暗則萬物無　若近見星明大動摇則女樂進　月¶
<pb:KR3g0017_WYG_012-3b>¶
犯之糴貴　客彗孛犯守亦如之　若乆守則囚徙兵¶
起¶
¶
　　農丈人¶
¶
　　農丈人去極一百二十四度半入箕六度半　明則嵗¶
豐　暗則失産業　移徙及亡皆為饑　客彗孛守之¶
與暗移徙同占¶
¶
　　天籥¶
¶
　　天籥距西星去極一百一十四度半入箕初度　明吉¶
<pb:KR3g0017_WYG_012-4a>¶
暗凶　不具則關籥無禁　彗孛守之關梁塞¶
¶
　　天鷄¶
¶
　　天鷄距西星去極一百一十度入斗十六度半　星不¶
依常鷄多夜鳴　亡則失於伺候　明則有赦　金火¶
犯守兵起　土星則民流　客彗孛乃水旱失時　又¶
曰客守之占如變常　流星觸犯干戈動¶
¶
　　狗星¶
¶
　　狗星距東大星去極一百一十八度入斗一十二度¶
<pb:KR3g0017_WYG_012-4b>¶
星不依常則戒守衞　動摇則庶臣為亂　火守天下¶
旱驚　客守禦臣作亂¶
¶
　　狗國¶
¶
　　狗國距西北去極一百二十度入斗十八度　明則邊¶
㓂起　不明則安　不具則天下有大盗　月犯之烏¶
桓鮮卑之種地亂　五星犯則夷憂　火守東夷兵起¶
¶
　　金守烏桓鮮卑之地受兵　客星犯占如不具　入¶
之其主來貢¶
¶
<pb:KR3g0017_WYG_012-5a>¶
　　鱉星¶
¶
　　鱉星距東大星去極一百八十度入斗五度　不居漢¶
中有水灾　亡則有䘮　大為旱　水守為水　又曰¶
五星守之白衣會　客星守之有水令　流星犯之水¶
野殍死魚大貴　青黑為水赤黄旱視其所沒之處以¶
占地　雲氣出之占同　若赤黑氣入之占如五星守¶
¶
　　天淵¶
¶
　　天淵距中北星去極一百二十九度入斗七度　若星¶
<pb:KR3g0017_WYG_012-5b>¶
動摇不居常則澇　月行其中臣近主　五星守客彗¶
孛犯皆為天川决河溢　又曰火入守大旱　流星入¶
之魚出¶
¶
　　牛宿¶
¶
　　牛宿距中大星去極一百八度半　星明大則王道昌¶
¶
　　關梁通或牛貴　怒則馬貴　不明失常穀不登¶
¶
　　直則糴賤曲則糴貴　時則占細為賤動為灾炎亡及¶
中星移為死逺漢為貴入漢中為疫　月犯其下有憂¶
<pb:KR3g0017_WYG_012-6a>¶
將死牛馬及榖貴犧牲死　灾在其宿有變犧牲事之¶
四足殃疫關梁不通將有農令　木星干犯呉越來貢¶
¶
　　入則貴人及小兒多死嵗多寒臣有謀民饑虎害人¶
守則陰陽不和萬物不成民病人死六畜賊牛疫¶
¶
　　火星犯守諸侯多疾破軍殺將臣有謀　一云守又為¶
兵起牛車用將死牛貴有犧牲事臣謀穀不成收大人¶
有疾　入牛中四月越地君長凶糴貴　土星犯守有¶
土工事　守則又為大赦多雨雪人民牛馬疫其分多¶
<pb:KR3g0017_WYG_012-6b>¶
忠臣義士天下有急令　金星犯守諸侯不通妖言無¶
益又曰將軍失衆其分凶　守則地氣泄城中多死¶
入之天下失車用　水星犯守破軍殺將有謀人多死¶
又為榖不收關梁不通又為牛疫多水其分憂　客星¶
犯之有犧牲事　守之越地起兵又為來獻牛馬貴江¶
淮多盗嵗多水　入之諸侯客來　出則占如斗又地¶
動牛馬貴三倍　彗孛出之改元糴貴牛死又曰天下¶
合謀人主憂　客彗孛干犯越地兵自攻　流星出之¶
<pb:KR3g0017_WYG_012-7a>¶
色赤將出如星所之以占四方　入將受命黑色牛馬¶
疫黄則昌盛關梁不通　干犯則王欲改事及將出¶
氣之入黑牛多疫死黄白蕃息　赤為兵¶
¶
　　天桴¶
¶
　　天桴距中大星去極九十四度入斗二十四度半　不¶
明則漏刻失時　若前近河鼔或相直動摇及金火守¶
之皆為桴鼔用　客星干犯占如不明¶
¶
　　河鼓¶
¶
<pb:KR3g0017_WYG_012-7b>¶
　　(闕)¶
¶
¶
¶
¶
¶
¶
¶
<pb:KR3g0017_WYG_012-8a>¶
¶
¶
¶
¶
¶
¶
　　左旗¶
¶
　　左旗距西大星去極八十三度入斗二十二度　星直¶
而明潤將軍能應用　曲不明將失計　芒角將軍凶¶
<pb:KR3g0017_WYG_012-8b>¶
猛　動摇差戾亂兵起　月犯軍敗亡　火星則大將¶
起兵　五星彗孛干犯守之占如右旗　客流星出之¶
兵出入之兵入　流星干犯兵起諸侯作亂　入之大¶
將亡旗鼔　氣之入黄白天子喜赤兵起出則戰勝¶
青黑入皆占在將青憂黑失地　入則大衆行　氣之¶
入黑及蒼憂水赤旱黄有德令¶
¶
　　右旗¶
¶
　　右旗距東大星去極八十八度半入斗十五度　占與¶
<pb:KR3g0017_WYG_012-9a>¶
左旗同¶
¶
　　漸臺¶
¶
　　漸臺距東南星去極五十八度入斗十度　明則陰陽¶
調而律呂和不明則反是　客彗孛干犯守之陰陽乖¶
戾　流星犯宫庭火¶
¶
　　輦道¶
¶
　　輦道距西北星去極四十七度入斗一十一度半　明¶
而列則衢路通　火星守之御路兵起　流星出犯天¶
<pb:KR3g0017_WYG_012-9b>¶
子遊獵¶
¶
　　織女¶
¶
　　織女距東大星去極五十二度入斗五度　星欲明王¶
者孝通神明則星明而天下和平　暗而微則女工廢¶
¶
　　大而角星怒布絹貴　一星亡女病或兵起　月犯¶
之女后憂　火客守之同占又曰絲帛貴　客彗孛干¶
犯后族亂人誅　又曰彗出之女黨行政　有星守之¶
為女喪　流星出之布絹貴　入之水灾或盗　干犯¶
<pb:KR3g0017_WYG_012-10a>¶
冲入占如月　氣之入占在女子蒼白憂疾　赤兵起¶
黄有進女　黑病死¶
¶
　　羅堰¶
¶
　　羅堰距北星去極一百九度入斗四度　暗則吉　明¶
則百川溢　馬被水淹　客彗孛干犯大水暴起¶
¶
　　天田¶
¶
　　天田距西北星去極一百一十六度入斗二十三度¶
明則耕農及時　微暗及客彗孛守之農失業　又與¶
<pb:KR3g0017_WYG_012-10b>¶
角比天田同占¶
¶
　　九坎¶
¶
　　九坎距西大星去極一百四十一度半入牛初度　星¶
明盛有大水　微小則吉　五星犯之江河溢　客星¶
犯天下憂　流星衝犯王者憂后崩　氣入青旱黑則¶
百川溢¶
¶
　　女宿¶
¶
　　女宿星距西南去極一百四度半　星明則民豐國富¶
<pb:KR3g0017_WYG_012-11a>¶
女功昌　暗小則國虚　動則有嫁娶出納裁製之事¶
¶
　　月犯之女子多疾及女惑　犯而有變布帛改易貴¶
賤女工令　一曰月變須女有嫁娶事兵不戰而降¶
土犯美女進后妃喜宫中為賜　守則女喜嵗多水糴¶
貴民有大災其分饑喪人多凍死　火星犯國多妖不¶
祥大臣當之　守又為女䘮民病政急后病宫中火災¶
布帛貴　入亦如之又為天子納女工　土星犯守人¶
民相惡有女䘮又為后喜且專政賤者暴貴山水壊廬¶
<pb:KR3g0017_WYG_012-11b>¶
多妖女及土工入之君有喜　金星犯之布帛貴兵起¶
¶
　　入之有女謀金帛出有女多寡犯守同占又為嫁娶¶
事　水星亦為娶事不爾外國進美女或為水災帛貴¶
¶
　　又守之后夫人憂　客星干犯有亂　守則糴貴宫¶
人憂　又犯守美女進賤暴貴及兵起出入皆為嫁娶¶
事　彗孛出入王者惡之其下憂　干犯則占同客星¶
¶
　　流星出之女御為使　犯入則天子納女　抵之貴¶
女下獄　又出色赤妄死黑女功死者　若潤澤為入¶
<pb:KR3g0017_WYG_012-12a>¶
后　氣之入黄則女后有慶　黄白有嫁女事　赤兵¶
死白疾黑䘮皆占婦人¶
¶
　　離珠¶
¶
　　離珠距東北大星去極九十五度入牛六度　星非其¶
故則后宫府藏有移　五星客彗孛犯後宫為亂若宫¶
人有罪　流星入之宫中兵起¶
¶
　　敗𤓰¶
¶
　　敗𤓰距南星去極八十二度半入牛六度　占如瓠𤓰¶
¶
<pb:KR3g0017_WYG_012-12b>¶
　　瓠𤓰¶
¶
　　瓠𤓰距西星去極九十七度入女初度　明大潤澤嵗¶
豐　暗則果菜不登而后失勢　不具及移徙動摇皆¶
為賊王者以𤓰菜為敗　非具故則山谷多水　五星¶
干犯大旱　客星干犯大旱　客星出之以果實賜諸¶
侯　犯入同占又為遊兵不戰　守之占如非故　入¶
則魚塩貴獻食之官憂近臣辱　流星冲犯天下不安¶
氣之入蒼白果木不可食　黑亦如之政憂　赤天子¶
<pb:KR3g0017_WYG_012-13a>¶
攻城　黄以果賜諸侯¶
¶
　　天津¶
¶
　　天津距西稍星去極四十七度入斗二十三度　一星¶
不具關梁不通　星明動則兵起　又色微而參差則¶
為貴妃疾若移徙或亡河水為灾水賊稱王　客星守¶
之入之皆為大水　流星出之有使出隨星出之處占¶
¶
　　奚仲¶
¶
　　奚仲距西北星去極三十八度入斗十八度　金火守¶
<pb:KR3g0017_WYG_012-13b>¶
兵大起¶
¶
　　扶筐¶
¶
　　扶筐距北第一星去極三十二度入斗八度　星明則¶
吉　不明則女功失業　暗及移徙農蠶不收絲綿大¶
貴　客彗孛流等星干犯同占¶
¶
　　十二諸國¶
¶
　　十二諸國趙距西星去極一百二十三度入牛四度¶
越去極一百二十四度入牛四度　周距西星去極¶
¶
<pb:KR3g0017_WYG_012-14a>¶
　　一百八度入牛六度　齊去一百二十八度入牛六度¶
¶
　　鄭去一百二十三度入女一度　楚去一百三十六¶
度入女二度半　秦距西星去一百六度入女三度¶
燕去一百二十八度入女四度　魏去一百二十一度¶
入女四度半　代距西星去一百十六度入女六度半¶
¶
　　晉去一百二十八度半入女八度　韓去一百二十¶
三度入女八度少　其星有變及五星客彗孛干犯各¶
以其國占¶
¶
<pb:KR3g0017_WYG_012-14b>¶
　　虚宿¶
¶
　　虚宿距南星去極一百度半　静而明天下安　不明¶
則旱　摇動有井田之法及䘮欺紏上下不比享祀失¶
禮　月犯兵起有陵廟事空邑復起其分憂將死　其¶
宿有變土工作外軍饑　木星犯圍乗守宰相㐫有德¶
令　犯又為王者惡之天下饑　火星干犯流血滿野¶
¶
　　守則將叛旱災萬物不成女子多厄有土工兵火起¶
入而勾己大人憂戰不勝　又犯之守七月齊分君¶
¶
<pb:KR3g0017_WYG_012-15a>¶
　　災憂不則相凶　土星犯守有赦德令行又守則風雨¶
不時旱風米糴貴大臣為亂人多不安妖言　金星干¶
犯為䘮政急　有芒角臣有謀　又守犯之有兵不多¶
孤寡　水星干犯春旱秋水五穀不成其分政急多水¶
災　守亦為水物不成若角動色青臣欺君國兵䘮¶
客星守其分兵疫　犯之糴貴　守犯又為哭泣事¶
出則使人之諸侯其分有䘮　入則有井田之法改制¶
之事軍離散　又出入君自將兵　凌犯環繞勾己國¶
<pb:KR3g0017_WYG_012-15b>¶
憂兵亂　彗孛出犯為兵䘮亦占其分彗孛所指其地¶
必亡　流星出之貴人求醫重臣出使　入則其下兵¶
聚　又曰出入之於相光潤澤則受賜黒死黜　氣之¶
入白蒼哭赤則大哭黄蒼喜慶白則使客來黒則水為¶
憂　白以喜祀宗廟出之為享祀¶
¶
　　司命¶
¶
　　司命距西星去極九十二度入虚三度　蓬星出之王¶
者憂疾妨妖惑¶
¶
<pb:KR3g0017_WYG_012-16a>¶
　　司禄¶
¶
　　司禄距西星去極九十度入虚四度¶
¶
　　司危¶
¶
　　司危距西星去極八十五度半入女八度¶
¶
　　司非¶
¶
　　司非距西星去極七十九度半入女九度半其命禄危¶
非皆占在天子以下壽命爵禄是非安危之事　明大¶
為災　居常則吉¶
¶
<pb:KR3g0017_WYG_012-16b>¶
　　哭星¶
¶
　　哭星距西星去極一百一十七度半入女九度　月五¶
星客彗孛干犯皆主䘮　流星出入大臣出入¶
¶
　　泣星¶
¶
　　泣星距北星去極一百四度半入危二度　占同哭星¶
¶
　　天壘城¶
¶
　　天壘城距西星去極一百二十六度入虚初度　金火¶
客星守入夷人死塞　赤氣掩入北夷驚滅大疫¶
¶
<pb:KR3g0017_WYG_012-17a>¶
　　敗臼¶
¶
　　敗臼距西北星去極一百三十九度半入虚八度　一¶
星不具民亂貧　不見則人流　五星入之禍殃作¶
客彗孛干犯人相食　黑氣入主憂¶
¶
　　離瑜¶
¶
　　離瑜距南星去極一百二十八度入女九度　星微則¶
后宫儉約　明則婦人奢縱　客彗孛干犯後宫無禁¶
¶
　　危宿(墳墓附)¶
¶
<pb:KR3g0017_WYG_012-17b>¶
　　危宿距南星去極九十六度　星動不明營宫室土功¶
兵革興　月干犯大臣及其分有憂將死興治樓臺又¶
為兵䘮來年米貴　在其宿有變將相有哭泣死䘮墳¶
墓動衆之事　木星干犯守之更宫室及土功興又兵¶
䘮　又守則民勞多盗民相惡　火星犯之越亡地¶
守則國憂兵叛疾疫宫中火災春旱秋澇乆守近臣叛¶
¶
　　犯守皆為大赦　土星犯守皇后憂兵䘮並起土功¶
興　又守為水旱民疾祠祀不恭　金星干犯無兵兵¶
<pb:KR3g0017_WYG_012-18a>¶
起有兵兵罷穀不成多火災　守則旱火民多癰疽之¶
疾將軍憂　又犯守之天下多急事國憂兵加民流亡¶
¶
　　水星犯守大臣刑法官憂其分災　又守曰皇后有¶
疾糴貴兵䘮並起　客星出犯之多雨穀不登及哭泣¶
則土工興營宫室王侯死國敗饑荒　若留守成勾己¶
君惡之又云建宫室立王侯　彗孛干犯其分有叛者¶
兵起將出之易政糴貴大水　流星入其下不寧下有¶
謀　抵則地亡交秋兵犯則有祭祀事　黄潤出入國¶
<pb:KR3g0017_WYG_012-18b>¶
安嵗豐土工興陵廟有水大臣災　氣之入蒼白若赤¶
皆為土工興功營造事　白兵青憂　蒼則憂損屋¶
黑有䘮赤氣出火炎黑下有水若哭泣　若黄而出之¶
國有喜　坟墓距中星去極九十六度入危五度　星¶
暗小移徙不見則山陵不安　動摇及五星犯守皆為¶
䘮流星出入有䘮事¶
¶
　　臼星¶
¶
　　臼星距南星去極六十九度半入危二度半　仰則嵗¶
<pb:KR3g0017_WYG_012-19a>¶
豐覆則儉　若杵臼不相當軍士饑　餘占與杵同¶
¶
　　杵星¶
¶
　　杵星距南星去極六十一度半入危三度　守常則吉¶
若不具不明動摇移徙離拆與臼不相當皆大饑¶
¶
　　客彗孛守犯亦如之¶
¶
　　造父¶
¶
　　造父距南星去極三十八度入危十一度　明則喜¶
亡及動摇兵起馬貴　客彗孛干犯兵革動廐馬出¶
¶
<pb:KR3g0017_WYG_012-19b>¶
　　車府¶
¶
　　車府距西第一星去極五十六度半入虚四度半　動¶
則車馬出　火金客彗孛干犯守之兵車動¶
¶
　　鈎星¶
¶
　　鈎星距　大星去極二十四度入危初度　星明明則¶
服正　若非其故　彗孛干犯五星守之或直皆為地¶
動¶
¶
　　人星¶
¶
<pb:KR3g0017_WYG_012-20a>¶
　　人星距西南去極七十度入虗六度半　星亡則有偽¶
詔及婦人之亂　若星芒則天下有縱民不具則王者¶
有子孫　客彗孛干犯守之人多疾或民亂　有星入¶
之天下有詔符傳相驚¶
¶
　　盖屋¶
¶
　　盖屋距西星去極九十七度入虚九度　星動有板築¶
之事　五星守犯國兵起　客彗孛尤重¶
¶
　　天錢¶
¶
<pb:KR3g0017_WYG_012-20b>¶
　　天錢距東北星去極一百一十八度入危三度　明則¶
庫藏盈　暗則虚耗　金火守之兵盗起　客彗孛干¶
犯庫藏有賊火¶
¶
　　虚梁¶
¶
　　虚梁距東星去極一百度半入危六度　星動摇則陵¶
廟壊或築　金火干犯兵起　客彗孛同占又主大凶¶
¶
　　室宿(離宫附)¶
¶
　　室宿距南星去極八十度半　星明而静則國昌不明¶
<pb:KR3g0017_WYG_012-21a>¶
則禱祀不享　動則兵出土工興　室壁為四輔各有¶
二星二舍也欲其正實正由方也實則中多小星四輔¶
不正則輔臣不忠二舍不實宫女咨后宫怨　月犯之¶
宗廟毁宰相憂土工興有哭泣王自將兵在其宿有變¶
臣亂兵在外敗　木星干犯得地歸與民爵　守之修¶
宫室土工興野滿宫中火灾民疫　火星干犯兵戰嵗¶
不收　守之水旱大疫宫中不和或病死　若乆而成¶
勾己大臣陰謀兵起入宫勾己環繞天子出幸　土星¶
<pb:KR3g0017_WYG_012-21b>¶
干犯其下有兵出入用斧越貴人憂　守之有爵封益¶
地關梁不通土工興后夫人有憂　乆守大人惡之以¶
赦除咎　金星干犯五寸許政令不行　守則兵罷國¶
喜又夫人忌之防察親近　乆守兵革滿野　乗守勾¶
己逆行徃來宫妃廢或大䘮宫人咨　水星犯守掩閉¶
其分水災　又守則西北兵動深冝守偹　客星守之¶
城郭壊不利先起兵君使人於諸侯　赤占兵白䘮黄¶
土工青憂黑凶　犯則王者憂之　守之不利出軍多¶
<pb:KR3g0017_WYG_012-22a>¶
陰雨彗孛出之大亂易政大水　干犯先起兵者弱戰¶
必亡地將戮　見其宿中後宫亂有德令　流星干犯¶
軍乏粮　出之有使出　犯之人使自他邦來赤占兵¶
黄白土工　黑䘮青憂　其色潤澤出入國安嵗豐民¶
欲有廟享慶賀之事　氣之入兵起　雜雲氣在其宿¶
中民暴疾　雲潤澤如日月男子之祥　離宫星動摇¶
土工興不具則君憂　月宿之君數移寢處　金干¶
犯成勾己環繞皆為兵起　客星出之犯為䘮　彗孛¶
<pb:KR3g0017_WYG_012-22b>¶
干犯宫室有修除事¶
¶
　　雷電¶
¶
　　雷電距西南星去極八十七度入危十二度　明動則¶
雷電作　流星出入為風雨不出七日　又曰赤色旱¶
清白雨¶
¶
　　騰蛇¶
¶
　　騰蛇距中大星去極四十四度少入危九度半　明則¶
不安微則安　移徙南旱北水　客彗孛犯守為水災¶
<pb:KR3g0017_WYG_012-23a>¶
又曰守之天下怨　流星入之水旱兵䘮冲之口舌起¶
魚鹽貴龍見¶
¶
　　土公吏¶
¶
　　土公吏距南星去極八十五度半　動摇有板築之事¶
金火犯守兵起¶
¶
　　壘壁陣¶
¶
　　壘壁陣距西第一星去極一百一十五度入虚初度¶
明則國安非其故則兵起破軍殺將　亡則兵盡出¶
<pb:KR3g0017_WYG_012-23b>¶
五星逆守留凌犯變色勾己客星入之皆為兵起　火¶
金水尤甚　客星干犯邊將死　流星入而色青南則¶
后憂北則諸侯憂　赤黑東則后有謀西則太子有謀¶
黄白諸侯受賜¶
¶
　　羽林軍¶
¶
　　羽林軍距大星去極一百一十七度入危十五度半¶
星而聚則國安稀而動則兵出　其中無星則兵盡出¶
¶
　　不見則天下大亂　月五星入犯皆為兵起　五星¶
<pb:KR3g0017_WYG_012-24a>¶
若退留變色成勾己者兵革大興　火金尤甚　火星¶
留二十日巳上大人當之　若芒角色赤興兵者　客¶
星守之及戊巳日旬始見其中兵大起入而色黄白天¶
子喜色赤臣叛　彗孛出之大人謀逆　流星出其禁¶
兵受賜　犯則兵起士卒散軍有出者　其入之與壘¶
壁同占　氣之入蒼白入南后憂北則諸侯憂　黄白¶
后或太子有所獻　黑則太子諸侯憂¶
¶
　　斧鉞¶
¶
<pb:KR3g0017_WYG_012-24b>¶
　　斧鉞距北星去極一百三十度入室二度　星不欲明¶
明動則斧鉞用　移徙非常夷兵起　月五星彗孛犯¶
守皆為臣下將死憂誅彗孛尤甚¶
¶
　　北落師門¶
¶
　　北落師門去極一百二十六度入危十一度半　大而¶
明則國安　微小芒角月五星干犯皆兵起水火甚之¶
¶
　　客彗孛干犯守之光芒相及覆軍殺將邊兵入塞¶
¶
　　流星入抵皆為兵候　氣入蒼白疫赤兵黄白喜及使¶
<pb:KR3g0017_WYG_012-25a>¶
出　黑則邊將死¶
¶
　　天綱¶
¶
　　天綱去極一百二十九度入危五度　動摇則兵出入¶
不常　彗孛為兵起¶
¶
　　八魁¶
¶
　　八魁距南大星去極一百三十九度入壁四度半　動¶
則禽獸多羅網死　火金客彗孛犯守皆為兵起¶
¶
　　東壁¶
¶
<pb:KR3g0017_WYG_012-25b>¶
　　東壁距南星去極八十度半　星明則王者吉國多君¶
子　暗及失色大小不同尚武事經術圖書廢　動則¶
有土工　雜徙就聚為宅事　月犯之大亂民饑多死¶
其分憂及土工在其宿有變孕婦多損近臣憂　月宿¶
之不晦㝠而有風雨　木星干犯水傷穀　守則有赦¶
國有賢人天下安　乆守凌犯勾己夷狄侵擾　干犯¶
若是火星則衞地憂不則相凶　守乃兵火土工嵗惡¶
賢者退之　若守而光明潤澤則凶　土星守犯君安¶
<pb:KR3g0017_WYG_012-26a>¶
國昌圖書興天下豐平　逆行勾己其分土工興　金¶
星干犯火灾　守之有軍不戰大臣嚮正水旱風雨文¶
武術士病月犯守之其分兵䘮奸臣謀　客星出之色¶
赤其下大臣憂　犯之文士死亦為䘮津梁不通　守¶
則死嵗多風雨　彗孛出犯其分兵起火灾一云大水¶
民流　客星彗孛干犯文士死　流星犯之同占或文¶
章廢黄白潤澤出入文章賢士用逺國來　氣之青憂¶
蒼白䘮黑破亡並占其分　黑又為水　黄則外國來¶
<pb:KR3g0017_WYG_012-26b>¶
貢又名倚五立　赤出入皆為兵起　若光潤澤天子¶
言宗廟事¶
¶
　　天廐¶
¶
　　天廐距西星去極四十九度入壁初度　明而動則多¶
郵馹　不明則道路節　非其故人主以馬為憂不則¶
馬多死　月犯六馬歸　客彗孛干犯入守舍驛道路¶
不通　彗入又為廐焚　或移動流星出入天下驚御¶
馬死路色赤黄御馬進¶
¶
<pb:KR3g0017_WYG_012-27a>¶
　　土公¶
¶
　　土公距西星去極八十五度入壁初度　動摇有板築¶
之事¶
¶
　　雲雨¶
¶
　　雲雨距西北星去極九十五度入室五度　星明則多¶
雨水　動則多陰陽晦　火守天下旱　水守大水¶
流星與霹靂同占¶
¶
　　霹靂¶
¶
<pb:KR3g0017_WYG_012-27b>¶
　　霹靂距西星去極九十二度入危十五度　星明而動¶
摇及五星犯入皆有霹靂之事　流星明同占雲雨¶
¶
　　鉄鎻¶
¶
　　鉄鎻距中北星去極一百二十八度入奎三度半　明¶
則牛馬肥　動摇微暗不見牛馬多不則多死　彗孛¶
守為兵將憂¶
¶
¶
　　靈臺秘苑卷十二¶
¶

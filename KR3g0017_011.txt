# -*- mode: mandoku-view -*-
#+TITLE: 靈臺祕苑
#+DATE: 2019-03-29 21:11:21.931072
#+PROPERTY: ID KR3g0017
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 11
<pb:KR3g0017_WYG_011-1a>¶
　　欽定四庫全書¶
¶
　　靈臺秘苑卷十一　　北周　庾季才　原撰¶
¶
　　宋　王安禮等　重修¶
¶
　　東方七宿(中外官附)¶
¶
　　角宿¶
¶
　　角宿距極去九十七度半係南星　星明太平　㣲小¶
不明王道失政　動摇移徙為幸行　月行中道民安¶
歲美無兵　犯則大人憂有獄事　木星犯之多疫¶
<pb:KR3g0017_WYG_011-1b>¶
守則攻急臣戮歲飢　火星犯之有兵及赦貴人有憂¶
¶
　　居而環繞勾已有芒如劍刃行幸守則為戰宮中防¶
盜賊讒臣進政急帛貴　土星守后喜穀傷　潤澤則¶
為歲豐犯之亦為之有不臣犯守亦為兵火　金星犯¶
守天下大戰道路不通　木星守之萬物不成刑急水¶
災　乆守為大水　芒守之色青憂赤旱白喪黑水¶
客星守犯大旱有赦富民貧獄多　彗孛干犯兩角間¶
色白有喪起不戰赤則戰所至則有破軍侵城彗則占¶
<pb:KR3g0017_WYG_011-2a>¶
其所指　彗孛出之大亂王者惡之后黨恣亦為亂飢¶
¶
　　流星出入兩角間皆為大使出入　若抵而角不動¶
臣欲而戮死　氣之蒼青皆憂疾赤國驚有戰黄則貴¶
人親祠白戰不勝黒入右角亦然　氣如刀劒出角間¶
宮禁有陰謀變患¶
¶
　　平道¶
¶
　　平道距西去極九十一度入角一度　明正吉動摇戒¶
不虞木星守天下治隱士升火守之天下飢　客彗孛¶
<pb:KR3g0017_WYG_011-2b>¶
干犯守之車駕行　客守之又為賢人退¶
¶
　　天田¶
¶
　　天田距西星去極八十三度半入角二度　木星守歲¶
豐　犯則人相食　火則大旱　金守穀傷兵出水守¶
有水災　客星出入蝗蟲旱¶
¶
　　周鼎¶
¶
　　周鼎距東北星去極六十四度半　明則國安不見摇¶
動就聚移國¶
¶
<pb:KR3g0017_WYG_011-3a>¶
　　進賢¶
¶
　　進賢去極九十一度入軫十四度　明則賢人在朝不¶
明則不肖者用　五星干犯賢者得罪死　流星有出¶
入夷人来國用賢青黑色文士死¶
¶
　　天門¶
¶
　　天門距西星去極一百四度半入軫十六度　明則萬¶
物歸化不見及火舍而進退若犯入而去復還皆為兵¶
至關梁不通　火守則上失禮　金舍人主慎出入¶
¶
<pb:KR3g0017_WYG_011-3b>¶
　　平星¶
¶
　　平星距西星去極一百九度半入軫十六度　星齊等¶
闊狹居常則天下治萬物化訟平不則反是五星犯之¶
皆凶　又曰木星犯法官憂火則火兵起　客彗孛守¶
犯出入占如木　又曰政令不行國失紀綱流星出之¶
出之臣出入則執政之臣憂若有罪¶
¶
　　庫樓¶
¶
　　庫樓距西北星去極一百二十三度入軫十五度半¶
<pb:KR3g0017_WYG_011-4a>¶
衡北星去極一百二十八度　若天庫星明大芒角而¶
繁則兵起車馬用　動則王者謀伐四夷庫中星不見¶
大兵起無星臣下謀　庫中欲實吉虚則惡星生角則¶
有兵一柱不具則兵少半出若全不具則自將兵　月¶
入兵火起　木星犯守内兵作近臣謀　火入其下旱¶
守亦如之及兵起　客星乘守入彗孛守亦為兵水¶
客入之又為兵飢流星入之天下虚兵盡出則所當之¶
地受殃抵則主憂兵起　赤氣入如千尋槍竿主者親¶
<pb:KR3g0017_WYG_011-4b>¶
征内外不安¶
¶
　　南門¶
¶
　　南門距西星去極一百三十七度入軫十一度　明則¶
逺方來　㣲則夷狄叛　客星出有兵出　客彗孛守¶
之外兵起¶
¶
　　亢宿¶
¶
　　亢宿距南第二星去極九十六度　明大則民無疾臣¶
納忠天下安　暗則政弱　月犯之大人多疾有兵將¶
<pb:KR3g0017_WYG_011-5a>¶
軍亡旗鼓其分將死亡地在其宿有變當省刑木星犯¶
之臣為亂佞臣用有德令禾稼熟　守則歲飢小兵¶
三十日以上有赦國豐　乆守人多病火星守之天子¶
惡之多旱穀不成土兵大起　乆守則民憂　犯則亂¶
臣人多病　若有芒角大人惡之及白衣會　居而勾¶
己環繞宮室不安　土星干犯臣有謀諸侯失土　守¶
則為兵疫　犯守之又為穀傷民飢流　金星犯守君¶
自將兵　犯而芒角貴臣戮　水星守則其分米貴賊¶
<pb:KR3g0017_WYG_011-5b>¶
盜民相惡　犯及守水災其分疫　客彗孛干犯國不¶
安兵起政亂　客星出有使出　守則穀傷色赤憂旱¶
¶
　　彗孛出兵䘮飢疫水災穀不成　流星出之寛恩清¶
獄入則幸臣有殺外使來雨水調五穀豐　犯之軍府¶
憂　氣之入蒼民疫白瘧赤則廊廟有兵黄土功黑水¶
災¶
¶
　　攝提¶
¶
　　左攝提距南星去極七十二度入亢七度　右攝提距¶
<pb:KR3g0017_WYG_011-6a>¶
北大星去極六十七度入角七度　明大則三公恣君¶
不明東向則天下安不東向為反衡天下亂起移近大¶
角有謀仁道有虧則失恣疎闊　潛移則改政令　月¶
犯臣專政則王者惡之　五星犯守兵起有謀　火守¶
天下亂　客星出入占月　彗出主惑羣下爭起　孛¶
則主自將兵　流星出有使出　干犯及冲九卿改動¶
¶
　　入有外兵入王庭　氣之入青憂黄受賜占在九卿¶
黑則大臣戮¶
¶
<pb:KR3g0017_WYG_011-6b>¶
　　大角¶
¶
　　大角去極六十六度半入亢二度半　色黄而不動天¶
下大安　變色芒角為兵火　動則人主好遊幸亡則¶
主惡之　月蝕亦然　犯凶戰不勝大人憂　五星犯¶
守諸侯有兵起　客星出入謀臣在側而強恣　守則¶
諸侯有謀　彗孛出主改更　上失仁則彗孛守之若¶
竿而長六七尺天下亂國大變　孛守之占同　客星¶
出色黄而國泰民安　流星出之王者惡之　刺亦如¶
<pb:KR3g0017_WYG_011-7a>¶
之亦曰貴人死兵起邊庭　抵之將有出者　犯及觸¶
四方兵起發而光色糴貴大將破　青氣掩君憂　一¶
道如十尋槍冲過者殿梁折　黄出國喜　白掩大喪¶
黑乆而散人主惡之¶
¶
　　𤣥戈¶
¶
　　𤣥戈去極三十九度入亢四度　㣲則吉　明則兵起¶
芒角動摇外夷兵興或移徙則退¶
¶
　　折威¶
¶
<pb:KR3g0017_WYG_011-7b>¶
　　折威距西第三星去極一百三度入亢三度　守常則¶
吉　月犯上無威　五星彗孛守犯邊將戮¶
¶
　　頓頑¶
¶
　　頓頑距東南星去極一百一十二度半入亢四度暗則¶
刑濫　客星彗孛犯並為貴人下獄臣戮¶
¶
　　陽門¶
¶
　　陽門距西星去極一百一十三度入角十度　明則無¶
侵掠　暗則宼犯塞　五星客入五兵藏　彗孛守及¶
<pb:KR3g0017_WYG_011-8a>¶
赤氣入邊兵用¶
¶
　　氐宿¶
¶
　　氐宿距西南星去極一百四度半　明大則臣奉法度¶
君安民勞㣲小則臣失勢　暗則臣不奉法而有謀動¶
則役起　月干犯兵起將憂　犯而有變盜賊興入之¶
兵動　木星犯之蝗蟲萬物不成　入則有赦環繞而¶
留其分有兵　守則年豐立后若后有喜　火星干犯¶
多水災　若成勾己大人憂天子惡之守之成勾己亦¶
<pb:KR3g0017_WYG_011-8b>¶
然赦　乆守六十日亦赦　乃入之宮中慎火臣有謀¶
¶
　　土星犯守其地亡守之有德令上工興太后皇后太¶
子喜歲安色赤為疫四夷不順在其宿乃光大黄潤后¶
有喜或米暴貴　金守犯徭役興君憂無兵兵起有兵¶
兵罷　守又為其下飢將受爵賜　犯又為郎將誅若¶
有芒角兵喪亡地　入則霜不時春糴貴人役　水星¶
入之貴人暴法官入獄歲旱不收　守則兵起多惡風¶
水旱萬物不成　若乘左星天子將兵右則大水兵起¶
<pb:KR3g0017_WYG_011-9a>¶
客星出之黄乃有赦　犯乃其分憂　水守有德令¶
¶
　　布帛羊貴穀不登邊兵起后宮亂入之邊臣獻女　入¶
中而散中外不通大臣恣　彗孛干犯之有赦　犯之¶
為臣有謀人主惡之糴貴　入之后宮暴兵起　流星¶
出之使出宣布德令　犯則藏書官有憂事　入之后¶
宮喜國相佞病飢　色赤黑后宮不安白則有災　氣¶
之入蒼白有大疫　赤内兵作黄白土工白而不散后¶
宮憂　黑為水災¶
¶
<pb:KR3g0017_WYG_011-9b>¶
　　梗河¶
¶
　　梗河距大星去極九十五度入氐三度　變動以應兵¶
喪星亡則有兵誅　連陰不見其分有喪　客星出守¶
陰陽不和大風干犯則凶奴來侵　彗孛出則敗去守¶
之如客占又為邊兵入寇　流星干犯王者出兵¶
氣之出赤大戰　蒼白為將死¶
¶
　　招摇¶
¶
　　招摇去極三十一度入亢四度半　與標星梗河北斗¶
<pb:KR3g0017_WYG_011-10a>¶
相直則夷狄受命　暗而不明敵不臣　芒角動摇亡¶
去皆兵起　彗孛干犯蠻有喪及兵動　流星出之所¶
向有兵起　氣之出蒼白相死　赤曰兵起黄兵罷君¶
喜　白乃大人憂¶
¶
　　帝席¶
¶
　　帝席距東星去極六十七度入氐一度半　明則吉動¶
摇㣲暗凶　亡則為失臣　彗孛守人君憂又為兵亂¶
¶
　　天乳¶
¶
<pb:KR3g0017_WYG_011-10b>¶
　　天乳去極九十一度入氐十四度半　明則甘露降客¶
彗孛干犯守天雨爵賜¶
¶
　　亢池¶
¶
　　亢池距北星去極七十度入亢三度　常則吉　㣲細¶
移徙則凶　不在亢度中則宗廟有怪亡則道不通¶
五星守犯百川溢　客星守之宗廟有道水蟲死¶
¶
　　騎官¶
¶
　　騎官距西北星去極一百一十二度入氐初度　星聚¶
<pb:KR3g0017_WYG_011-11a>¶
天下安稀則騎兵叛不見則兵起又衞士憂而兵客彗¶
孛流星犯守及流星入之兵起　蒼白氣入將死大臣¶
黜¶
¶
　　車騎¶
¶
　　車騎距東南星去極一百四十度入氐二度　星變色¶
動摇則兵行於道路　金火客彗孛干犯大兵出天下¶
亂　客星入西羌降¶
¶
　　陣車¶
¶
<pb:KR3g0017_WYG_011-11b>¶
　　陣車距東星去極一百一十三度入氐四度　五星守¶
之變動皆兵¶
¶
　　騎陣將軍¶
¶
　　騎陣將軍去極一百三十三度入氐三度半　星明大¶
動摇則將盛兵出　㣲暗則將亡兵亂　靜則吉　金¶
火干守為兵　客彗孛尤甚¶
¶
　　天輻¶
¶
　　天輻距南星去極一百一十六度半入氐十一度　星¶
<pb:KR3g0017_WYG_011-12a>¶
近則天下有福　明潤則車駕安動摇則車駕行五星¶
客彗孛干犯輦轂不寧¶
¶
　　房宿(鉤鈐附)¶
¶
　　房宿鉤鈐房距南第二星去極一百一十四度半　明¶
大則君明臣忠天下太平　暗則臣亂政王道不行¶
動外則財寶出動内財寶入　七政之占行中道主壽¶
長天下豐年　由角極陽道為兵水　月在其宿有變¶
名寶駟馬出時令不順　月五星犯守皆為將相憂¶
<pb:KR3g0017_WYG_011-12b>¶
又曰木犯之歲豐民安有德令豫州災　守則大赦天¶
下和平　入則成勾己天子惡之良馬出　火金干犯¶
將軍亂王者憂　入占色青喪赤兵白芒角為火黑將¶
相死　若犯而色怒芒角兵大起改正朔秦燕趙代憂¶
¶
　　守則更政有德令臣亂兵起　守而勾己環繞勾己¶
不安其居　土星犯守有喜或赦成勾己相凶　犯之¶
又為后憂　守之為地動兵旱立后土工興宮室數移¶
¶
　　金星干犯君有憂　占其色青及白而芒角皆喪赤¶
<pb:KR3g0017_WYG_011-13a>¶
兵黑將相死守之土工起帛貴將相失位　乆守為飢¶
入房十日成勾己天子憂以赦解之　水星干犯皆殃¶
犯而留守為水　入而成勾己占如金　守則大臣乖¶
憂澇邊兵起而散　客彗孛犯之國空民飢　彗孛又¶
為失德臣有謀兵起世亂有德令馬貴　流星出之恤¶
民有德令　犯衡為水災抵乃將相出鎮入則大臣入¶
賀國昌或為喪入而蛇曲輔臣亡　氣之出將相憂¶
赤則宮中亂若如波宮焚出之兵　氣之入黄諸侯来¶
<pb:KR3g0017_WYG_011-13b>¶
貢　赤黄潤澤黑貫入其間諸侯有使來黑出之宮中¶
憂　有雲如人形入后妃有子　鈎鈐距東星去極一¶
百九度半入房二度半　明則王者至孝近房則人心¶
同不則反是其間有星及疎折則地動河清月火金犯¶
之王者憂月又為車駕行食則將死　木守為飢相去¶
二寸王者失政近臣起亂　火守有德令　土則失土¶
¶
　　水乃地震山崩　客彗孛干犯宮庭失禁流星入之¶
兵散¶
¶
<pb:KR3g0017_WYG_011-14a>¶
　　鍵閉¶
¶
　　鍵閉去極一百八度入房四度　明則王道昌不則宮¶
門不禁津梁阻　月犯之大人憂及火災　五星犯戒¶
行幸有匿兵　客彗孛守之道路阻　流星入有口舌¶
中宮大臣災¶
¶
　　罰星¶
¶
　　罰星距西南星去極一百八度入心一度半　正直而¶
列則法令平　若曲而斜則刑法不中　客彗孛守犯¶
<pb:KR3g0017_WYG_011-14b>¶
國政多枉¶
¶
　　東咸¶
¶
　　東成距西南星去極一百一十度入心一度　明吉暗¶
凶　又曰行則匀明天子吉子孫昌　近鉤鈐則讒臣¶
入飢占同西咸¶
¶
　　西咸¶
¶
　　西咸距西南星去極一百四度半入氐十五度近上及¶
動摇則奸人為害餘同東咸　月犯之失禮民飢又為¶
<pb:KR3g0017_WYG_011-15a>¶
陰謀　五星犯守占同又曰臣下不從　客金彗孛干¶
犯守流星抵之后宮恣宮門不禁貴女憂流星犯冲大¶
水川溢出入則閹出¶
¶
　　日星¶
¶
　　日星去極一百一十三度入氐十四度半　明大則君¶
有德　月犯掩下謀上　木守之王者與天同心臣忠¶
天下昇平　金火守犯人主惡之　客彗孛則君惡之¶
¶
　　從官¶
¶
<pb:KR3g0017_WYG_011-15b>¶
　　從官距西星去極一百一十二度入氐十四度　星大¶
而明　五星客彗孛干犯並為巫人搆亂　氣之入占¶
在巫人黄受爵黑戮¶
¶
　　心宿¶
¶
　　三心距西星去極一百一十四度半　若天下有變心¶
星見不祥　大而赤明德服天下暗小失色㣲弱不能¶
明　動摇變黑大人憂　直則主失勢角而摇動兵起¶
¶
　　離則人流　前星不明太子不得立　後星明庶子¶
<pb:KR3g0017_WYG_011-16a>¶
立皆光明亦黄有慶　月犯之大臣憂犯中火星人主¶
有憂太子庶子星各以其所主為憂在宿有變大將易¶
刑罰失中　木星犯乘守之歲豐平乆守臣有謀　火¶
星干犯大人憂物不成民流土工興民憂　火犯守則¶
地動王者忌之勾己環繞災尤甚　土星干犯旱飢民¶
疫大赦　守之太平大人喜慶益地又為土工若行勾¶
已環繞其地亂　金星犯守兵興糴貴殃在貴人　守¶
則又為臣叛其分憂水星犯守大水帛貴内外亂明當¶
<pb:KR3g0017_WYG_011-16b>¶
則大人憂當之在陽為燕在陰為邊不明地動大雨又¶
犯則兵旱民流守乃盜賊賦役興　客彗孛犯守大¶
臣有謀天子憂客星出之君使人於諸侯　犯之修飾¶
臺榭　守之飢喪火災土工興　彗孛犯守出之兵喪¶
民流蝗起大臣相疑下有謀　流星出之遣使邊塲也¶
¶
　　犯抵大臣相賊入則王者憂之及外國使來　青色¶
占憂赤兵黄喜及土工白喪黑凶　青氣出之天子使¶
人之諸侯赤入之有立王　黄則子孫喜　前星則太¶
<pb:KR3g0017_WYG_011-17a>¶
子受賜庶子亦如之　白入之亂臣在側　蒼白及黑¶
各以所主為憂¶
¶
　　積卒¶
¶
　　積卒距西北大星去極一百二十六度半入氐十五度¶
¶
　　㣲小吉明大則有兵　星亡皆為兵起一星少出二¶
星半出三星盡出　五星出金革興不則近臣謀　彗¶
孛守之禁兵大起天子將兵　青赤色雲氣入之正臣¶
欲論列兵事發¶
¶
<pb:KR3g0017_WYG_011-17b>¶
　　尾星(神宮附)¶
¶
　　尾星距西第二星去極一百二十七度　星欲明大小¶
相承則后宮有嗣子孫蕃五穀豐　㣲暗后有殃五穀¶
傷　動摇則君臣乖天下亂　就聚有水災疎逺后失¶
勢　月犯之臣不和貴戚其地將死若有變后宮子孫¶
不安　木星犯之燕地飢　守之水旱又曰犯守皆為¶
糴貴　守三十日以上立后或生太子守而成勾己女¶
后憂之　土星犯守占同又曰妾為夫人火乆守多妖¶
<pb:KR3g0017_WYG_011-18a>¶
祥后妃恐　土守及犯其色黄后有喜　守而芒角動¶
摇易政兵起　金火干犯民憂留守之后妃宮嬪或貴¶
人相憂又為兵起守其分水災　水星犯之天下水江¶
河決　守之亦為水又曰下賤貴民疫后宮憂　客星¶
出大風水災后宮惡之兵革亂散民飢民死　守犯則¶
女暴貴　彗孛干犯后相貴臣有咎兵起宮門　流星¶
出入風雨時稼穡成出則又為使人于諸侯后宮喜入¶
則反是一曰出則有子孫之慶入則后族進祿抵之后¶
<pb:KR3g0017_WYG_011-18b>¶
妃有喪　氣之入蒼則舊臣來　赤則諸侯來　青則¶
外國降白則大臣在殊方欲歸　青氣出爲亂　神宮¶
去極二十七度半入尾六度¶
¶
　　天江¶
¶
　　天江距南第二星去極一百一十四度半入尾十度¶
¶
　　星明天動水溢兵起不具津梁不通參差不齊馬貴多¶
死　月五星犯守及流星出入皆大水　又日月犯為¶
兵　客彗孛尤甚一云火星犯守大旱　氣之入青多¶
<pb:KR3g0017_WYG_011-19a>¶
水澇黄兵白罷　氣之出赤則車騎滿野黄白天子用¶
兵¶
¶
　　傅說¶
¶
　　傅說去極一百二十八度半入尾十四度　明大宮中¶
多祝禱而子孫暗小反是　動揺則后宮不安亡則憂¶
繼嗣㣲　居尾下則咒詛巫醫為害　彗孛守之不享¶
宗廟　赤氣入祝官凶¶
¶
　　魚¶
¶
<pb:KR3g0017_WYG_011-19b>¶
　　魚去極一百二十六度入尾十五度半　明大則江河¶
溢　若大而不明則陰陽風雨時　動揺則暴水移徙¶
出河則大魚死赤為旱　五星犯守皆凶又曰火上在¶
陽則旱陰為水　氣之占與天江同¶
¶
　　龜¶
¶
　　龜星距大星去極一百四十度半入尾八度半　星明¶
則君臣和不明則上下乖　不居漢中則川溢火犯大¶
旱　守之火起又曰守之為水　去之赤地千里　客¶
<pb:KR3g0017_WYG_011-20a>¶
星入之為小憂　流星出之赤兵黄旱青黑為水各占¶
其分　赤氣出之巫祝者憂¶
¶
　　箕宿¶
¶
　　箕宿距西北星去極二十一度半　星明大則歲豐國¶
無讒佞不明則歲儉　細㣲就聚天下憂動則蠻夷來¶
口舌動不出三日有大風雨　移徙則民流宿中星衆¶
則天下安少則反是而糴貴　月犯之旱風占如上軍¶
相死　入中亦然又曰后憂后宮干政法令酷　在其¶
<pb:KR3g0017_WYG_011-20b>¶
宿有變暴風雨作　失行離之則為風凡月犯箕壁翼¶
軫皆風起　木星犯守旱飢多惡風入之中宮口舌¶
火星入旱災人主惡之　守入亦然又為改移地動燕¶
地君長病　犯則東夷燕人疫死　環繞勾己大臣誅¶
¶
　　土星犯守女后憂　守則又為兵喪黄水土工興后¶
貴人大喜　金犯之后喜守則兵疫旱風　水星犯之¶
河溢守而動色青臣自戮　犯守之又為火旱物不成¶
凡土星犯守金星若入中水星犯之皆為赦　客星出¶
<pb:KR3g0017_WYG_011-21a>¶
之大飢大臣有見棄者宮人出　入之多風雨宮女不¶
安外使來民流土工興北方飢棺木貴　守之土工興¶
秋冬多水　彗孛出犯守為夷狄作亂大旱兵起　流¶
星出之宫人有出者交對抵之宮人不安　入乃有風¶
雨　若色黄為大臣出使蠻夷來　氣之入蒼白黄蠻¶
夷入貢及女喜　黄色則宮人多死氣之出蒼白國災¶
除　青則占其分不爾四夷來降　黄則使出¶
¶
　　糠星¶
¶
<pb:KR3g0017_WYG_011-21b>¶
　　糠星去極一百二十七度半　明則歲豐　暗則飢去¶
則人相食¶
¶
　　杵星¶
¶
　　杵星距大星去極一百三十八度入箕三度　明縱為¶
豐　横明則飢動則人失釡甑　移徙亡沒皆為歲荒¶
¶
　　五星守之尤甚　客星彗孛干犯天下有急兵¶
¶
¶
　　靈臺秘苑卷十一¶
¶

# -*- mode: mandoku-view -*-
#+TITLE: 靈臺祕苑
#+DATE: 2019-03-29 21:11:21.955482
#+PROPERTY: ID KR3g0017
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 15
<pb:KR3g0017_WYG_015-1a>¶
　　欽定四庫全書¶
¶
　　靈臺秘苑卷十五　　北周　庾季才　原撰¶
¶
　　宋　王安禮等　重修¶
¶
　　瑞星¶
¶
　　瑞星者福徳之應和氣之所致有道則見其别有六一¶
曰景星二曰周伯三曰含譽四曰格澤五曰歸邪六曰¶
天保¶
¶
　　景星¶
¶
<pb:KR3g0017_WYG_015-1b>¶
　　景星主徳之星也見則其國大昌狀如半月生於¶
晦朔助月為明或星大而中空或曰有赤方氣與¶
青方氣相連赤方中有兩黄星青方中有一黄星¶
凡三星合為景星　一曰有三星在赤方氣與青¶
方氣相連黄星在赤方氣中名景星徳合天則景¶
星見焉¶
¶
　　周伯¶
¶
　　周伯色黄潤而光澤煌煌然見則國昌¶
¶
<pb:KR3g0017_WYG_015-2a>¶
　　含譽¶
¶
　　含譽光耀似彗喜則含譽射人君施德孝興禮義人民¶
和而夷狄表化則含譽出焉¶
¶
　　格澤¶
¶
　　格澤類炎火而色黄白上鋭下大起於地而漸昇　見¶
則不種而穫下有土工當大客¶
¶
　　歸邪¶
¶
　　歸邪似星非星似雲非雲或生而赤彗向上如張盖下¶
<pb:KR3g0017_WYG_015-2b>¶
有星相連　見則必有歸國之兆¶
¶
　　天保¶
¶
　　天保若流星而有音如炬火至地野雞皆鳴　所墜之¶
地有慶¶
¶
　　妖星¶
¶
　　妖星者五行五星之變天地惡氣之所生也和氣致祥¶
乖氣致異盖人事失於下則星變見於上吉凶大小隨¶
類而至大則除舊布新兵饑疾疫水旱交興甚則彗孛¶
<pb:KR3g0017_WYG_015-3a>¶
長星京房所載三十五座皆見於月傍方氣之中五星¶
五行氣之所生將出不出日數候之當其未出之前而¶
見則有水旱兵䘮饑亂所指其下必有破軍殺將以則¶
有雜妖以則有客星亦妖星也妖星之婦女已著晝見¶
營頭營頭者雲及晝與虹霓自别别若客星之老子與¶
雜妖之星名占皆同而小異國皇格澤有二而形與占¶
殊與周伯狀同而事别則皆如舊天文經論曰妖星所¶
出形狀不同為灾一也近期一年逺三年其下必有屠¶
<pb:KR3g0017_WYG_015-3b>¶
城䘮地亂兵天下戰人死於野餘殃為水旱兵饑疾疫¶
之戾彗孛長三丈其占略同彗孛為除舊布新及火灾¶
長星多有兵革事　嵗星之精流而為七一曰天棓二¶
曰天槍三曰天滑四曰天冲五曰國皇六曰反登七曰¶
蒼彗　熒惑之精流而為六一曰祈旦二曰蚩尤三曰¶
期明四曰司危五曰天䜛六曰赤彗　填星之精流而¶
為九一曰五殘二曰六賊三曰獄漢四曰大賁五曰炤¶
星六曰弗星七曰旬始八曰繋咎九曰黄彗　太白之¶
<pb:KR3g0017_WYG_015-4a>¶
精流而為九一曰天杵二曰天附三曰伏虚四曰大敗¶
五曰司奸六曰天狗七曰天殘八曰卒起九曰白彗¶
辰星之精流而為八一曰天在二曰被女三曰拂樞四¶
曰㓕寳五曰擾綖六曰駕理七曰大舊八曰黑彗¶
¶
　　彗星¶
¶
　　彗孛類星末類彗小者數寸長或横天其體無光假日¶
為光所指隨日故夕見則東指晨見則西指近日而狀¶
頓挫其芒或長或短光所及為灾古人以為天教盖日¶
<pb:KR3g0017_WYG_015-4b>¶
月之氣風雨不時天為民亂而見又為天地之旗亦所¶
以除穢布新行者事小止者事大長大為灾深短小為¶
灾淺　占其分野則為兵䘮大水　若兩軍相當而見¶
隨其所指撃之勝　或云見東方河逆决將相有謀又¶
為君臣不明　又曰長而曲象旗者主討伐四方　又¶
以五色占之蒼則天子將兵赤如火熠兵盗興强國縱¶
恣黄如垂雲女后亡危白如鋒刃長可四丈將叛兵起¶
黑為㓂亂江河决　凡占期厯一百日以上三年一百¶
<pb:KR3g0017_WYG_015-5a>¶
五十日以上五年二百日以上七年¶
¶
　　孛星¶
¶
　　孛星光芒四出蓬蓬孛孛惡氣之所生孛亂不明之象¶
參焉孛焉兵之類也不有内亂則有外兵　天下合謀¶
闇蔽不明　見有所傷客灾甚於彗¶
¶
　　長星¶
¶
　　長星者三丈至於横天其體無常¶
¶
　　天棓¶
¶
<pb:KR3g0017_WYG_015-5b>¶
　　天棓又名覺星又名天格本類星末鋭長四丈或出東¶
北方　主奮事主滅兵　出則其地凶不可舉事用兵¶
必有破軍屠城或饑旱暴疾女后用事¶
¶
　　天槍¶
¶
　　天槍彗出四方或本類星末鋭長丈或如馬又如槍長¶
數丈兩頭鋭　又云嵗星失次舍退而西南三月生此¶
見則主補制主政隳或其地有土工¶
¶
　　天滑¶
¶
<pb:KR3g0017_WYG_015-6a>¶
　　天滑主招亂若人主自恣天暴物則火滑起¶
¶
　　天冲¶
¶
　　天冲又名冲星如蒼衣人無首主滅位見則臣謀主武¶
卒發¶
¶
　　國皇¶
¶
　　國皇大而赤類南極老人或赤去地一二丈如炬火¶
主㓕奸内㓂内難亦機星散而為之　見則兵長若見¶
東南為急兵¶
¶
<pb:KR3g0017_WYG_015-6b>¶
　　反登¶
¶
　　反登主夷¶
¶
　　蒼彗¶
¶
　　蒼彗主不義　皆太陽之精司徒之類青龍七宿之域¶
有謀反恣虐主失春政者以出時冲為期皆主君上弱¶
微　京房言嵗星所出天槍在箕天棓在尾天荆在心¶
赤若在房天猿在氐天樓在亢天垣在角皆以甲日見¶
有雨青方氣在其旁¶
¶
<pb:KR3g0017_WYG_015-7a>¶
　　祈旦¶
¶
　　祈旦又名照旦主君弱¶
¶
　　蚩尤¶
¶
　　蚩尤旗星或旄頭星散而為之亦五星盈縮之所生本¶
類星而後類彗委曲如旗旛長二三丈或四望無雲雨¶
赤雲獨見又雲如箕可長二丈末有星或有雲若二竹¶
而長上黄下白　主酷暴及誅伐逆國見則王者征伐¶
四方兵大起不然為䘮又曰帝將怒則出見¶
¶
<pb:KR3g0017_WYG_015-7b>¶
　　期明¶
¶
　　期明五星變而為之見於西方金之氣又曰赤彗機星¶
散而為之狀如太白光芒不行又云有星可六尺去地¶
而有光類太白數動察之中赤或體大如太白而有角¶
又云星狀如三足杌上九彗　見則兵大起下有䘮多¶
變而大人凶有德者昌　若守房心則國有䘮不然有¶
屠城不則為天狗大戰血流¶
¶
　　司危¶
¶
<pb:KR3g0017_WYG_015-8a>¶
　　司危白彗或璣星散而為之如太白而有數動且動而¶
赤或出正西去地可六丈大而白或星大而有毛兩角¶
司危所以平非也為乖争之兆主繋强兵也見則主失¶
法豪傑起臣行主德又云其下國相殘賊　出非方其¶
下有兵不利其中¶
¶
　　天䜛¶
¶
　　天䜛狀白小數又云斬星又彗出西方如鈎長四五丈¶
主殺將　見則兵起或將戮其下又有相䜛内亂赤地¶
<pb:KR3g0017_WYG_015-8b>¶
千里枯體籍¶
¶
　　赤彗¶
¶
　　赤彗主滅五都　皆熒惑之精朱雀七宿之域有謀¶
及恣逆虐為害主憂正冲為期　京房占熒惑之所生¶
天陰在井　昔若在翼　在張天惑在星天雀在栁赤¶
若在鬼蚩尤在井皆以丙寅日見有兩赤方氣在其旁¶
¶
　　五殘¶
¶
　　五殘亦名五鋒一本而五枝五星之變或璣星蒼彗散¶
<pb:KR3g0017_WYG_015-9a>¶
而為之出東方水之氣也又云類辰星去地可五六丈¶
大而白或赤而中青或有青氣如暈有毛　五殘者五¶
分也毁敗乖亡之兆見則為兵不則䘮政在下或四蕃¶
虚天子有急兵　若出北方則東方之國灾失地¶
¶
　　六賊¶
¶
　　六賊五行之氣又云火之氣形如彗亦曰類熒惑見南¶
方去地可六丈赤大動而有光是謂南方之野見則為¶
兵䘮　若出東方則南方之邦失地　又云出非其方¶
<pb:KR3g0017_WYG_015-9b>¶
其下有兵不利其中¶
¶
　　獄漢¶
¶
　　獄漢又曰漢五行之氣或璣星散而為之出於北方水¶
之青中赤表下有赤彗為縱横又云北方有星去地可¶
六丈大而赤數動察之中青類辰星是謂北方之野¶
星見則為兵為有䘮　若出西方則北方之邦失地¶
¶
　　大賁¶
¶
　　大賁主暴兵¶
¶
<pb:KR3g0017_WYG_015-10a>¶
　　炤星¶
¶
　　炤星主滅邪¶
¶
　　佛星¶
¶
　　佛星本類星末類彗　佛見東方出則其分受殃¶
¶
　　旬始¶
¶
　　旬始又名蚩尤五星盈宿之所生又樞星或黄彗散而¶
為之出北斗旁如雄雞又云青黑象伏&KR0769;皆主兵亂主¶
招横見則為改更又曰諸侯為虐暴骨積骸以子續食¶
¶
<pb:KR3g0017_WYG_015-10b>¶
　　亦曰常以戊戌日見視五車天軍天庫中有竒怪亦¶
曰旬始如鳥有啄見則兵大起後戰者敗又曰羣猾横¶
恣其地不寧¶
¶
　　繋咎¶
¶
　　繋咎主大兵見則臣行主德¶
¶
　　黄彗¶
¶
　　黄彗主女亂　皆土之精斗七星之域以掌四方司空¶
之位有謀反恣虐者冲為期　京房曰填星之所主曰¶
<pb:KR3g0017_WYG_015-11a>¶
天　天伐從星天樞天翟天神荆彗皆以戊寅日見有¶
两黄方氣在其旁¶
¶
　　天杵¶
¶
　　天杵主穀不實¶
¶
　　天附¶
¶
　　天附主繋殃¶
¶
　　伏虚¶
¶
　　伏虚主領䜛見則天下亂¶
¶
<pb:KR3g0017_WYG_015-11b>¶
　　大敗¶
¶
　　大敗主冲闘見則繋殃¶
¶
　　司奸¶
¶
　　司奸主見妖¶
¶
　　天狗¶
¶
　　天狗五星氣合之出西南方金火氣合也其星有尾旁¶
有短彗下如狗又西北方有星長三丈金水氣交也亦¶
曰西北有三星大而白又曰如奔星色黄有聲其止地¶
<pb:KR3g0017_WYG_015-12a>¶
類狗所墜望之如火炎炎冲天上鋭下圓有類狗又曰¶
星色赤白又有流星有光見人而墜無聲若有足又星¶
色白其中黄如遺火其皆曰天狗見則為更改為兵亂¶
人相食伏尸流血亦戒在守禦¶
¶
　　天殘¶
¶
　　天殘主貪殘¶
¶
　　卒起¶
¶
　　卒起主虐亡見則禍無時諸變有萌臣折柄¶
¶
<pb:KR3g0017_WYG_015-12b>¶
　　白彗¶
¶
　　白彗主犴强　皆太陰之精大司馬之位類乃白虎七¶
宿之域有謀反苦恣虐為害主失秋政者冲為期　京¶
房書太白之所生若星在參帚星在觜　若彗在畢竹¶
彗在昴猿星在婁白彗在奎皆以庚寅日見有兩白方¶
氣在其旁¶
¶
　　天在¶
¶
　　天在填星之變黑彗或璣星散而為之亦曰五星盈縮¶
<pb:KR3g0017_WYG_015-13a>¶
之所生弓弩之象類大流星色蒼黑蛇行望之如有毛¶
目亦云目羽長數尺或一疋布皎皎著天主反萌主射¶
愚令見此則謀反之兵合射所誅亦為以亂伐亂又曰¶
臣不忠民不良天下怨一曰政暴虐事已則天在見¶
¶
　　被女¶
¶
　　被女見則上下亂主勝之符¶
¶
　　拂樞¶
¶
　　拂樞見則主驚兵亂擾¶
¶
<pb:KR3g0017_WYG_015-13b>¶
　　滅寳¶
¶
　　滅寳主伐亂¶
¶
　　擾綖¶
¶
　　擾綖見則妖孽興¶
¶
　　駕理¶
¶
　　駕理主相屠¶
¶
　　大舊¶
¶
　　大舊主祀邪¶
¶
<pb:KR3g0017_WYG_015-14a>¶
　　黑彗¶
¶
　　黑彗主上歡　皆太陰之精真武七宿之域有謀反若¶
恣虐為害主失冬政者冲為期　京房書辰星所生天¶
美在壁天䜛在室天柱在危天麻在虚天林在女天杵¶
在牛端下在斗皆以壬寅日見有兩黑方氣在其旁¶
¶
　　雜妖¶
¶
　　雜妖一曰天鋒二曰燭星三曰蓬星四曰長庚五曰填¶
星六曰地維藏光七曰女帛八月積陵九曰盗星十曰¶
<pb:KR3g0017_WYG_015-14b>¶
瑞星十一曰昏星十二曰華星十三曰白星十四曰長¶
星十五曰格澤十六曰濛星十七曰老子¶
¶
　　天鋒¶
¶
　　天鋒彗象形似矛鋒見則兵起¶
¶
　　燭星¶
¶
　　燭星如太白而不行不久而滅或曰星上有芒彗所燭¶
城邑　又曰見則有大盗不成　又云青色憂兵黄益¶
地白喜　又曰若出東方戰不勝南方亡地西方其地¶
<pb:KR3g0017_WYG_015-15a>¶
有䘮兵勝北方亦勝¶
¶
　　蓬星¶
¶
　　蓬星大如三斗器色白又云色黄白方不過三尺又曰¶
如夜光之光多即四五少即一二又曰西南髙數丈左¶
右鋭出而易處其地受殃　若出正東正南及東北不¶
旱則水五穀不成　又曰如粉絮出北斗門則諸侯奪¶
地又曰必有亂臣¶
¶
　　長庚¶
¶
<pb:KR3g0017_WYG_015-15b>¶
　　長庚如一疋布著天見則兵起¶
¶
　　填星¶
¶
　　填星去地六丈或四丈許又曰大而赤去地二丈常以¶
夜半時出四隅　見則兵起其下¶
¶
　　地維藏光¶
¶
　　地維藏光一曰藏作咸大而赤去地二三丈如月始出¶
或去地四丈而赤黄摇動類填星是謂中央之野　星¶
出於四隅東南旱東北大水西南兵西北天下大變¶
<pb:KR3g0017_WYG_015-16a>¶
又曰地維藏光見則下有亂亂者亡有德者昌¶
¶
　　女帛¶
¶
　　女帛三大星出東北方或東北有星長三丈水木氣合¶
之變也　見則為兵䘮¶
¶
　　積陵¶
¶
　　積陵三大星出西南其方有星長三丈　見則隕霜兵¶
饑水戾¶
¶
　　盗星¶
¶
<pb:KR3g0017_WYG_015-16b>¶
　　盗星三大星出東南或其方有星長三丈火木氣合之¶
變也　見則盗蜂起¶
¶
　　瑞星¶
¶
　　瑞星出四隅土金木水火之風合之變也大而赤察之¶
中黄數動長可四丈　所出兵大起¶
¶
　　昏星¶
¶
　　昏星出西北方有氣環之中赤外青　見則變易為兵¶
先起者昌後兵者亡　髙一丈則亂一年亂之年如其¶
<pb:KR3g0017_WYG_015-17a>¶
丈數¶
¶
　　華星¶
¶
　　華星出北如有環　見則西北諸侯失地¶
¶
　　白星¶
¶
　　白星非星狀如削𤓰　見則有男䘮¶
¶
　　長星¶
¶
　　長星有黄赤環之　見則天下改易為水為殃¶
¶
　　格澤¶
¶
<pb:KR3g0017_WYG_015-17b>¶
　　格澤熒惑之變也氣赤如火炎炎冲天上下同色東西¶
亘天南北可長　五里見則兵起其下　伏尸流血¶
¶
　　濛星¶
¶
　　濛星一曰刀星夜有赤氣如矛旗長短四面西南最多¶
亂之象也又曰遍天薄雲四方赤黄氣長三丈乍見沒¶
尋見滅消見則為兵大戰流血¶
¶
　　老子¶
¶
　　老子色白淳淳然　所見之地為饑為凶為惡為怒為¶
<pb:KR3g0017_WYG_015-18a>¶
喜為善又曰兵大起人主憂赦則除咎¶
¶
　　客星¶
¶
　　客星者亦妖星也前世術者為别篇而曰天之使也偶¶
見於天而無常所入列舍以告休咎　大而見久者事¶
大而禍深反則事微而禍淺若芒角必有誅殺之象¶
見而微小則有陰謀兵亂之事亦占其色青憂疾赤有¶
芒角其下破軍殺將侵城奪邑黄得地而有土工白其¶
分有兵䘮黑為兵亡之象皆以宿次分野占之其名有¶
<pb:KR3g0017_WYG_015-18b>¶
五一曰周伯二曰老形三曰蓬絮四曰國皇五曰温星¶
¶
　　周伯¶
¶
　　周伯與瑞星同而其異者非潤而光澤見則其下兵䘮¶
大饑民流¶
¶
　　老形¶
¶
　　老形皆占如雜妖之説災也明大而顯¶
¶
　　蓬絮¶
¶
　　蓬絮如粉沸沸然見其下兵饑或䘮又為白衣會又白¶
<pb:KR3g0017_WYG_015-19a>¶
色青熒惑之氣干之風雨不時蟲蝗旱焦枯而物不生¶
¶
　　國皇¶
¶
　　國皇色白而有大芒角見則人主惡之饑疫水災兵起¶
國多變¶
¶
　　温星¶
¶
　　温星色白而大如風雷摇　出四隅東南則兵將軍出¶
於野東北西北暴兵千里西南則有地兵䘮並起大水¶
人饑¶
¶
<pb:KR3g0017_WYG_015-19b>¶
　　流星總序¶
¶
　　流星者天之使五行之散精飛行列宿告示休咎　自¶
上而降或光跡相連皆曰流　自下而昇曰飛　至地¶
曰墜　星大或絶跡而去皆曰奔　星大者使大星小¶
者使小星出者使出入則使入　聲隆隆者怒之象也¶
¶
　　行疾者期速遲者期緩　大而無光者衆人之事小¶
而有光者貴人之事大而光者其人貴且衆也乍明乍¶
滅者賊敗成也　前大後小者恐憂也前小後大者欣¶
<pb:KR3g0017_WYG_015-20a>¶
喜也　蛇行者奸使也　徃疾者徃而不返也長者其¶
事長乆也短者事疾也　奔星所墜其下有兵流星出¶
而無風雲良乆乃入為大風折木發屋數者天下不安¶
急使馳驛　小星百數四面行者衆庶流移之象　芒¶
而乍散有聲皆為怒之象也　占其色青為憂赤兵火¶
黄喜土工白為兵刑黑為水為疾為死皆以休王日辰¶
宿次分野占之¶
¶
　　衆流星占¶
¶
<pb:KR3g0017_WYG_015-20b>¶
　　星者陰陽五行之精氣其體在下光耀在上衆官及物¶
若非其行萬人不安　若星並流將軍並舉隨星所流¶
繋之¶
¶
　　五星自流¶
¶
　　五星自流帝王不安其分饑荒敗亡之兆¶
¶
　　流星飛星異狀¶
¶
　　流星飛星異狀如甕者為發謀事起　如桃者乃使也¶
¶
　　如盆色白長數丈㓕而雲裔天名查嶺所墜之地兵¶
<pb:KR3g0017_WYG_015-21a>¶
戰流血　如盆而摇頭或上或下所上所下饑荒　如¶
缶光赤黑有啄梁星所墜兵起失地　色赤而照地所¶
徃有兵東為青齊南為吳越西為秦北為趙輝然有光¶
光白横天者人主之星隨星所之將相當之有尾狀如¶
匹帛布其色蒼白為使赤論兵黑乃死䘮　若甚大其¶
光照地青赤流四旁五穀不成　有光青赤長三丈曰¶
天雁軍中起　散為八角者王者欲發使勞四方　圍¶
城而有流過城及墜或繞營壘皆兵散之象　自敵上¶
<pb:KR3g0017_WYG_015-21b>¶
來吾軍上者有謀者來期夜半及寅時　飛星若甕皎¶
然白前卑後髙摇頭而下乍上乍下此謂降石所下民¶
食不足　星滅後白曲環如車輪此謂解冲其地人相¶
斬為爵禄　長數尺星後白化為雲流下名大滑所下¶
流血積骨　漫漫然長十丈許而委曲名天刑又名天¶
飭所下之分將軍均疆土¶
¶
　　星隕晝見¶
¶
　　星晝隕曰營頭或有聲如雷野雉皆鳴羣鳥盡驚所墜¶
<pb:KR3g0017_WYG_015-22a>¶
之地大戰覆軍流血千里　若六七八九晝見墜地為¶
䘮及旱流血民饑　若晝見横天明者臣下圖議誅罰¶
忠良　若夕見而前後向者若為大臣有逆謀　若夕¶
墜而光耀天者其下兵疫¶
¶
　　星隕如雨¶
¶
　　星辰麗於天猶民之附於王也將叛去故星亦離矣而隕¶
其占亂兵起陽失其位灾害之萌星隕如雨諸侯强衆¶
暴寡百姓離叛下反其上之象¶
¶
<pb:KR3g0017_WYG_015-22b>¶
　　星墜及異狀¶
¶
　　凢星所墜其下兵饑大戰天下亂　墜而反復國君惡¶
之國凶　衆星若墜人失其所　若人而俯言者善惡¶
如其言　其墜皆從其類若國兵凶則為鳥獸天下將¶
亂則為飛蟲天下大兵則為金鉄天下有水則為土國¶
凶兵起則為草木或砂石將有䘮則為龍　又以四時¶
占之春武臣破害年穀不登夏為變易秋民凶冬其下¶
有䘮　又曰化為砂石水土金鉄木粟穀變人鳥獸形¶
<pb:KR3g0017_WYG_015-23a>¶
骸皆為兵亂水旱兵䘮流血列宿為山川之精或星墜¶
為土石歸其本也¶
¶
　　常星不見¶
¶
　　常星不見無名之星見隠不常五星潜伏有數經星常¶
見而不隠故曰常星若而不見即占如其所在　又曰¶
常星不見列舍摇動百姓勞役¶
¶
　　常星晝見¶
¶
　　常星晝見陰勝陽衰則星日并見并出而爭明武弱文¶
<pb:KR3g0017_WYG_015-23b>¶
强武女子出為兵䘮大水奸臣上不明下縱横　星晝¶
見虹不滅異人生　明奪日光天下亂大臣皇后弄政¶
¶
¶
¶
¶
¶
¶
　　靈臺秘苑卷十五¶
¶

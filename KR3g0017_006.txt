# -*- mode: mandoku-view -*-
#+TITLE: 靈臺祕苑
#+DATE: 2019-03-29 21:11:21.793925
#+PROPERTY: ID KR3g0017
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 6
<pb:KR3g0017_WYG_006-1a>¶
　　欽定四庫全書¶
¶
　　靈臺秘苑卷六　　　北周　庾季才　原撰¶
¶
　　宋　王安禮等　重修¶
¶
　　天占¶
¶
　　夫天地之道運動不息而覆育萬物者也不失厥中則¶
四序應而寒暑時品物用生故聖人法天道而順至理¶
政有得失則視吉凶之變以告之使其開悟若天忽變¶
色是為異常四夷來侵當有兵起　天裂是謂陽不足¶
<pb:KR3g0017_WYG_006-1b>¶
臣民亂而君道失土將分裂　天鳴有聲人主憂驚而¶
百姓勞恐失厥上　天火自焚是謂火不炎上以其信¶
道不篤而尚虚偽修宫室無度則厥灾見焚燒宗廟若¶
乃雨血乃天見其殃不肖者不得久處其位其灾兵起¶
¶
　　若雨肉則為臣不得享當有大變　雨土乃為黄𤯝¶
乃為土失其性而民勞或不肖者禄　雨雹則為隂脅¶
陽盛則為雨隂廹陽則轉而為雹若隂盛而成雪陽薄¶
之乃散而作霰陽脅隂也皆為政有所脅　若雨石為¶
<pb:KR3g0017_WYG_006-2a>¶
信不施詐佞興下居上凶　石墜地近尺餘類鷄卵兩¶
頭銳名天鼔其分大戰而君□禄信佞所致是謂火失¶
其性　雨赤草其地民流　雨毛則金失其性邪佞進¶
而賢人去貴人奔　雨羽則君道不通逆施天下　雨¶
螽則骨肉疎而政暴虐　雨魚鱉鳥為兵䘮是謂水失¶
其性雨金鐵是謂刑獄為兵灾　雨錢則其下亂　雨¶
骨是謂陽雨政令不行兵起交爭　雷發非時主大臣¶
專政女后擅權　無雲而雨貌之不恭是謂不肅灾禍¶
<pb:KR3g0017_WYG_006-2b>¶
並起　無雲而雷名曰天鼔當有暴兵　雨木冰大臣¶
凶隂氣脅木而雨未降木先寒故木冰雷發不時臣為¶
亂雨物是水銀此謂水失其性　雨灰者暴政所致¶
雨五谷軍乏粮民飢賦歛重之所致雨績者麻紵之類¶
也其分大飢民流亡兵起妄誅殺之所致　兹謂不法¶
厥灾霜夏殺穀秋殺五谷冬殺麥　誅不仁兹謂不仁¶
夏先大風雷冬先雨降乃隕霜而生芒角　賢者遭害¶
則霜附木不至地　佞人依刑兹謂私賊則霜在草根¶
<pb:KR3g0017_WYG_006-3a>¶
降霜土隙間　不教而誅謂之虐其霜在草木降霜非¶
時迫近之象　一曰夏雪臣作亂雨木多風五谷傷而¶
民危雨粟乃不肖者禄　雨冰水失其性其下大疫降¶
雨羅其下君長凶雨杵臼雨筯並為飢　雨絲綿並為¶
兵喪　雨蘗君有隂　雨土多隂謀　雨釡人相食物¶
如小錢許大從地中生如麻黍粟名雨甑歲穰雨膏如¶
出輔臣貪將帥敗　雨露者物色黄白名曰爵錫不出¶
三年大凶又曰下當有變　雨物人莫能識者皆為兵¶
<pb:KR3g0017_WYG_006-3b>¶
起　天忽晝夜隂晦有隂謀¶
¶
　　地占¶
¶
　　地本有隂陽而生萬物其形至厚其徳亦至靜定而不¶
動者也若忽震動是謂臣強陽伏而不能出隂之迫而¶
不能入隂有餘也若外戚擅權后妃專政則為變異小¶
人用下有謀及民擾勞則地震並為兵飢　又春動歲¶
不昌夏君憂秋則兵起冬則土功興　若牛馬禽獸奔¶
驚者天子惡之　若動於宗廟宫庭或動不已國有叛¶
<pb:KR3g0017_WYG_006-4a>¶
臣讒佞大臣數動誅伐不以理而上下不相親　辰在¶
亥子或秋行冬令則地裂乃士民分離大臣專恣下叛¶
上進不肖退賢人　若裂有聲四方不寧大兵起國失¶
厥土若土忽䧟乃專在臣民人離散亦為失地　若地¶
火然者火為陽精地為隂主若然者越隂之道行陽也¶
政傷而不克之象臣專忠而終以自害也　地忽生毛¶
為金失其性人將旁從　山忽崩䧟者所以宣氣公輔¶
之象乃隂乗陽弱勝強崩者離散之象此必賢人去而¶
<pb:KR3g0017_WYG_006-4b>¶
佞人進也　山或陟動是謂皇之不極禄去公室賞罰¶
出於私門矣　若山鳴乃有大亂　若土湧山出即隂¶
盛下人將起地主失土若好治宫室飾臺榭淫亂而疎¶
父兄則不成謂土失其性而為灾也¶
¶
¶
¶
¶
　　靈臺秘苑卷六¶
¶
